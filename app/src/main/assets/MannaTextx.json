 [
    {
        "id": 1,
        "title": "Ewangelia Mateusza 1,1–17",
        "text": "Przez cztery stulecia prorocy nie prorokowali. Nadeszło jednak „wypełnienie czasu” (Gal. 4,4) i Bóg „przez Swego Syna” objawia swemu ludowi, światu i każdemu z nas osobiście radosną nowinę Ewangelii (Hebr. 1,1–2). Można to podsumować stwierdzeniem: „Bóg darował swego Syna” . (Jana 3,16). Ale jak my naszym ograniczonym rozumem możemy poznać tak wspaniałą osobę? Bóg zatroszczył się o to i darował nam cztery Ewangelie, które chwałę Jego Syna ukazują w różnym świetle, byśmy mogli Go dokładniej zobaczyć. Ewangelia Mateusza przedstawia Pana Jezusa jako Króla. Umieszczony w niej Rodowód Jezusa był konieczny po to, aby pokazać związek Jezusa z obietnicami danymi Abrahamowi (Gal. 3,16) oraz podkreślić Jego prawo do tronu Dawida (Jana 7,42). Z tej długiej listy nie zostały usunięte niesławne imiona jak: Achaz, Menasses czy Amon. Zanim przyjdzie na świat Zbawiciel, Bóg jeszcze raz potwierdzi, że we wszystkich pokoleniach, czy to patriarcha, czy to król, czy kobieta o wątpliwej reputacji – wszyscy są uczestnikami takiego samego zbawienia, tej samej Ewangelii. Drogi czytelniku, również i ty, jak każdy inny człowiek, potrzebujesz zbawienia. ",
        "bookID": 1,
        "verseRange": "1,1–1,18"
    },
    {
        "id": 2,
        "title": "Ewangelia Mateusza 1,18-2,6",
        "text": "Według postanowienia Bożego Pan Jezus miał przyjść na świat w taki sam sposób jak wszyscy ludzie – przez narodzenie. Józef i Maria zyskawszy Bożą przychylność, zostali wybrani po to, aby wychować Dziecię – Boga. Zamierzenia Boże zostają wypełnione: zgodnie z zapowiedziami proroków spadkobierca rodu Dawida rodzi się w królewskim mieście Betlejem. Zauważmy, że Ewangelia ta nie wymienia ani żłobu, który służył Jezusowi za kołyskę, ani czegokolwiek co przypominałoby nam o Jego ubóstwie. Przeciwnie, Bóg zatroszczył się o to, aby Jego Synowi oddało hołd kilku zacnych gości: byli to mędrcy ze Wschodu. Wśród przywódców narodu nie było nikogo, kto byłby godzien pokłonić się Mesjaszowi Izraela. Oni nie oczekiwali Jego przyjścia, co więcej, czas ów był jednym z mrocznych okresów w dziejach tego narodu, a w Jerozolimie, wbrew przepisom zakonu (5. Mojż. 17,5) rządził Herod, który był Edomitą. Za wyjątkiem kilku bogobojnych ludzi, wymienionych w Ewangelii Łukasza, nikt w Izraelu nie wyczekiwał Chrystusa. A dzisiaj, ilu spośród wyznawców Chrystusa rzeczywiście oczekuje Jego powtórnego przyjścia? ",
        "bookID": 1,
        "verseRange": "1,18-2,6"
    },
    {
        "id": 3,
        "title": "Ewangelia Mateusza 2,7–23",
        "text": "Po długiej podróży, przepowiedzianej już w Psalmie 72,10, mędrcy, poprowadzeni przez gwiazdę docierają do miejsca gdzie było Dzieciątko. Jakże radosny był to dla nich moment! Zobaczywszy Dziecię, oddali Mu pokłon, a następnie złożyli dary i „inną drogą powrócili do swojej ziemi”. Czy nie jest to historia każdego człowieka, który w szczerości przychodzi do Zbawcy? Mordercze zamiary Heroda zostają udaremnione ponieważ nakazał im udać się do Egiptu i tym samym szatanowi nie udaje się zniszczyć Tego, który ostatecznie będzie jego pogromcą. W tym samym momencie wspominamy też łaskę Boga, który kiedyś w podobny sposób prowadził tą drogą swój lud. Z imion Dziecięcia zostały już wymienione w poprzednim rozdziale tak cenne dla serca każdego wierzącego: Jezus – Bóg Zbawiciel: 1,21 Immanuel – Bóg z nami: 1,23. Teraz pojawia się następne z Jego Imion: Nazarejczyk, mające ma potrójne znaczenia: Po pierwsze Pan Jezus był moralnie oddzielonym i poświęconym Bogu Nazarejczykiem (wg 4. Mojż. 6); po drugie był Różdżką (hebr. nezer) z pnia Issajego – ojca Dawida przynoszącego owoc (por. Iz. 11,1): po trzecie, przez 30 lat był obywatelem pogardzonego miasta Nazaret (Jana 1,46). ",
        "bookID": 1,
        "verseRange": "2,7–2,23"
    },
    {
        "id": 4,
        "title": "Ewangelia Mateusza 3,1–17",
        "text": "Tak, jak posłaniec idący przed wielką osobistością, tak i Jan Chrzciciel ogłaszał bliskie nadejście Króla. Lecz ten Król nie mógł zasiąść pośród ludu, który nie zważał na swój grzeszny stan. Dlatego Jan wzywał ludzi do pokuty. Natomiast Faryzeuszom i Sadyceuszom, którzy w duchu samousprawiedliwienia „przychodzili do chrztu” zapowiadał sąd. Rozumiemy doskonale zakłopotanie Jana, kiedy Ten, któremu nie był godzien rozwiązać sandałów, przyszedł, aby zostać przez niego ochrzczony. W wierszu 15 tego rozdziału zapisane są pewne słowa wypowiedziane przez Pana Jezusa: „Ustąp teraz”. I Jan ustąpił. Bóg w Chrystusie chciał „wypełnić wszelką sprawiedliwość” (por. Rzym. 10,3). Czy nie jest to również dla nas korzystne, jeśli pozwolimy Panu działać według Jego woli? Pan Jezus „wnet wystąpił z wody”, gdyż nie musiał niczego wyznawać (2. Kor. 5,21; 1. Pio. 2,22), a otwarte niebo, wydaje podwójne o Nim świadectwo: Duch Święty zstępuje jako pomazanie olejem, którym namaszczano kiedyś królów (1. Sam. 16,13, Dz. Ap. 10,38) i rozlega się głos Ojca z nieba, wyrażający miłość i upodobanie. ",
        "bookID": 1,
        "verseRange": "3,1–3,17"
    },
    {
        "id": 5,
        "title": "Ewangelia Mateusza 4,1–11",
        "text": "Pan Jezus, będąc przyobleczony w moc Ducha Świętego, był gotowy do pełnienia swojej służby. Lecz tak, jak każdy sługa Boży, musiał On zostać poddany próbie, zmierzył się z największym wrogiem, szatanem. Aby sprowadzić męża Bożego z drogi posłuszeństwa, szatan użył dwóch metod: przedstawił Mu budzące grozę przeszkody na Jego drodze, których finałem miała być walka w Getsemane, a z drugiej zaś strony pokazywał pełne uroku atrakcje znajdujące się przy drodze. Zauważmy, że cytując wiersze 11 i 12 z Psalmu 91, szatan umyślnie nie przytacza treści wiersza 13 tego Psalmu, mówiącego o przyszłej Jego zagładzie: Będziesz stąpał po lwie i po żmii, lwiątko i potwora rozdepczesz”. „Żmija” to wąż, o którym w 1. Mojż. 3,15 czytamy, że Chrystus – „nasienie niewiasty” – zetrze mu głowę. Pierwszy Adam, będąc w ogrodzie Eden, w którym niczego mu nie brakowało, poniósł potrójną klęskę: z powodu pożądliwości ciała, pożądliwości oczu i pychy żywota, doskonały Człowiek dzięki zaufaniu niewzruszonemu Słowu Bożemu całkowicie zatriumfował na pustyni nad „starodawnym wężem” (1. Jana 2,16, Ps. 17,4), „a że sam przeszedł przez cierpienia i próby, może dopomóc tym, którzy przez próby przechodzą” (Hebr. 2,18). ",
        "bookID": 1,
        "verseRange": "4,1–4,11"
    },
    {
        "id": 6,
        "title": "Ewangelia Mateusza 4,12–25",
        "text": "Tekst z Izajasza 9,1–2, który został przytoczony w wierszu 16 jest nieco zmieniony. W czasach proroków naród „chodził” w ciemności, obecnie „siedzi” tak daleko od Bożego światła, iż utracił wszelką nadzieję. Był to więc najodpowiedniejszy moment by Bóg mógł wkroczyć. Pojawia się ten, który jest światłością, przynosząc wyzwolenie. Na Jego wezwanie, pociągnięci przez Jego miłość, poszli za Nim, aby Go naśladować: Szymon i Andrzej, Jakub i Jan. Był to dla nich decydujący moment, który zmienił całe ich dotychczasowe życie. Tej chwili nigdy nie zapomnieli (19,27). Bez wahania opuścili swojego ojca, łodzie i sieci. Ale za to znaleźli Mistrza, jakiego wcześniej nigdy nie było. On powołał ich do nowego zadania: mieli stać się „rybakami ludzi”. Kiedy nadszedł czas, uczynił z nich ewangelistów i apostołów. Nie każdy kto jest wezwany do naśladowania Pana ma pozostawić swoje dotychczasowe życie czy rodzinę, lecz każdy odpowiada na Jego głos: „Pójdź za mną”. Czy już odpowiedziałeś? Wersety 23 i 24 doskonale podsumowują pełną miłości działalność Pana Jezusa. ",
        "bookID": 1,
        "verseRange": "4,12–4,25"
    },
    {
        "id": 7,
        "title": "Ewangelia Mateusza 5,1–16",
        "text": "Naśladować Pana Jezusa oznacza być Jemu posłusznym (Jana 12,26). Jedynie wtedy mogą być w nas widoczne te cechy, które były w Nim. To jest przedmiotem nauczania Pana. Błogosławieni są ci, których wiara jest szczera i którzy nie opierają się na własnym rozumie; błogosławieni są, którzy smucą się, widząc nikczemność tego świata, ale nie przestają z tego powodu czynić dobrze; ci, którzy ze względu na Imię Pana Jezusa znoszą wiele niesprawiedliwości i prześladowań... Paradoksalnie nie jest to rodzaj błogosławieństwa, którego oczekuje większość ludzi, ale dla wierzących jest to wystarczające, by mieć aprobatę Pana, która daje prawdziwe szczęście. Wiąże się to również z radością przyszłego królestwa. Wiersze 13 i 14 mówią o stanowisku chrześcijanina w tym świecie. Kiedy pozostaje on z dala od grzechu, wtedy tu na ziemi działa jak sól, która chroni od zepsucia, nadaje smak i zachowuje trwałość (patrz Job. 6,6). Jest także światłością w tym świecie, więc jest odpowiedzialny za to, aby cechy Bożego charakteru objawiać przed ludźmi, wpierw przed tymi, „którzy są w domu”, tzn. przed rodziną, jak również przed „domownikami wiary” tj. w zgromadzeniu. Korzec może wskazywać na handel i interes, a łóżko może być symbolem lenistwa. Pozwolenie na to, by dwie skrajnie odmienne postawy miały miejsce w życiu chrześcijanina, może spowodować, że zostanie przyćmione Boże światło w Jego życiu. ",
        "bookID": 1,
        "verseRange": "5,1–5,16"
    },
    {
        "id": 8,
        "title": "Ewangelia Mateusza 5,17–30",
        "text": "Cytując ten fragment nie możemy nie doznać uczucia pewnego lęku; nie tylko, iż Pan Jezus potwierdza tu, że nie przyszedł w tym celu, by zniweczyć budzący grozę zakon, który potępiał wszystkich, lecz przekazać nam o wiele surowszą interpretację woli Bożej. Prawowity Izraelita do tej chwili mógł mieć nadzieję, że zasłuży sobie na życie wieczne, jeśli będzie „przestrzegał wszystkiego od swojej młodości” (Mar. 10,20). Teraz jednak słowa Pana Jezusa nie pozostawiają mu żadnych złudzeń. Jeśli takie są żądania Bożej świętości, zatem któż może być zbawiony? Pełnia Bożej sprawiedliwości była w tym niezrównanym Człowieku. Ta sama Osoba, która zstąpiła na ziemię, aby nam wymagania Boże przekazać, przyszła też i po to, aby je wypełnić (w. 17; Psalm 40, 8–11). Dawny judaizm nie przywiązywał wagi do tego, co Bóg sądzi o gniewie czy o obłudzie; osądzał tylko najbardziej rażące grzechy takie jak morderstwo czy cudzołóstwo. Nakazy Pana, przeciwnie, sięgają do źródeł grzechów i uświadamiają nam, że każda rzecz ma swój początek w sercu człowieka, które jest zdolne do wszelkich złych czynów (Mat. 15,9), dlatego wszyscy potrzebujemy łaski. ",
        "bookID": 1,
        "verseRange": "5,17–5,30"
    },
    {
        "id": 9,
        "title": "Ewangelia Mateusza 5,31–48",
        "text": "Nie zapominajmy, kim jest Ten, który tu mówi: jest to Mesjasz, król Izraela. Jego pouczenia określane są niekiedy jako „zasady Królestwa”, gdyż określają, zasady którymi mają się kierować ci wszyscy, co do niego należą. Jakaż jednak różnica pomiędzy nimi, a ustanowionymi przez narody tego świata opartymi na prawach człowieka i zasadzie: „każdemu to, co mu się należy”. Pouczeniom Pana nie przyświeca jedynie zasada „bez przemocy”, lecz miłość, pokora i zaparcie samego siebie, co jest całkowicie obce duchowi tego świata. Niektórzy uważają, że zasady te nie przystoją do czasów, w których żyjemy, bo chrześcijanie, którzy będą zgodnie z nimi postępować, staną się bezsilnymi ofiarami ludzkich nadużyć. Możemy być jednak pewni, że Bóg wie, jak zachować ich w takich sytuacjach. Daleko więcej, takie postępowanie jest potężnym świadectwem, ponieważ zawstydza tych, którzy chcieliby szkodzić wierzącym. Może również doprowadzić wielu do nawrócenia. Przesłanie zawarte w wersetach 37 i 48 wielu z nas zawstydza; jak daleko jesteśmy od wzoru, ukazanego nam przez Piotra (1. Listu Piotra 2,22–23) i innych apostołów, a którym jest dla nas Pan Jezus. ",
        "bookID": 1,
        "verseRange": "5,31–5,48"
    },
    {
        "id": 10,
        "title": "Ewangelia Mateusza 6,1–18",
        "text": "Jałmużny, modlitwy i posty (wiersze 1–18) to trzy rzeczy, które wielu ludzi traktuje jako podstawowe obowiązki religijne. Jeśli się to czyni w tym celu, aby zyskać uznanie u ludzi, to takie uznanie jest jedyną za nie zapłatą (por. Jan 5,44). Serce ludzkie jest tak przewrotne, że zrobi użytek z nawet najlepszych rzeczy, by uczynić siebie wielkim. Nawet największa ofiarność, gdy motywuje ją chęć wywyższenia samego siebie, jest najgorszą formą egoizmu, i choć na twarzy widoczna jest pokora, to serce jest pełne pychy. Pan Jezus uczy nas, jak się modlić. Modlitwa do Ojca nie jest żadnym wymuszonym obowiązkiem, lecz przedstawieniem Mu w skrytości naszych potrzeb. Czy nasze modlitwy nie są często mechanicznie wypowiadanymi frazesami, powtarzaniem się? (por. Kazn. 5,2). Nawet ta piękna modlitwa, której Pan nauczył swoich uczniów, odpowiadająca całkowicie ich potrzebom w tamtym czasie, zatraciła dla wielu swój wzór poprzez bezmyślne jej odmawianie (wiersze 9–13). Dziecko Boże posiada przywilej, jakiego nie posiadał żaden Izraelita – może ono w Duchu Świętym w Imieniu Pana Jezusa zbliżać się przed tron łaski w każdym czasie. ",
        "bookID": 1,
        "verseRange": "6,1–6,18"
    },
    {
        "id": 11,
        "title": "Ewangelia Mateusza 6,19–34",
        "text": "Wzrok wiary ma być skierowany ja jeden obiekt i jest nim Jezus Chrystus. W Słowie Bożym jest napisane, że oglądamy Go z „odsłoniętym obliczem”, a to spojrzenie rozświeca nasze wnętrze (czytaj 2. Kor. 3,18; 4,6.7). Nasze serce nie może „znajdować się” jednocześnie w niebie i na ziemi. Gromadzić skarb w niebie, a jednocześnie zabiegać o skarby na ziemi, to dwa przeciwstawne dążenia. Tak samo nie jest możliwe służenie dwom panom (wiersz 24), gdyż wydawane przez nich rozkazy często byłyby sprzeczne. Jeśli goni się za mamoną (bogactwem, por. Łuk. 16,13), nie zaspokaja się tym samym swoich potrzeb. Pan wychodzi naprzeciw takiej sytuacji i mówi: Nie troszczcie się (wiersz 25). Przypatrzmy się i zauważmy w Jego stworzeniu, kwiatach, ptakach itp. niezliczoną ilość małych świadectw Jego troski i dobroci (por. Psalm 147,9). Bóg nigdy nie będzie dłużnikiem tych, którzy Go wybrali i przedkładają Jego sprawy ponad swoje. To jest ten właściwy początek (Łuk. 10,42). ",
        "bookID": 1,
        "verseRange": "6,19–6,34"
    },
    {
        "id": 12,
        "title": "Ewangelia Mateusza 7,1–14",
        "text": "Wersety od 1–6 i 12 pokazują nam wzorce, które powinny kierować naszymi relacjami z bliźnimi. Wielu myślicieli tego świata napisało już na ten temat niezliczone ilości tomów tworząc dzieła z zakresu socjologii, etyki, filozofii i religii. Kiedy zwrócimy się do Pana, zamiast do ludzi, otrzymamy krótkie, doskonałe i pewne rozwiązanie: „A więc wszystko, co byście chcieli, aby wam ludzie czynili, to i wy im czyńcie; taki bowiem jest zakon i prorocy” (por, Rzym. 13,10). Każdego dnia mamy bardzo wiele sposobności, aby tę „złotą” zasadę wprowadzać w czyn. Uczmy się stawiać siebie w położeniu tych, z którymi mamy kontakt. Wiersze 13 i 14 pouczają nas, że gdy jest dwóch mistrzów, wtedy są też dwie drogi, dwie bramy. Szeroka droga to ta, po której idzie większość ludzi nie bacząc na stojące przy niej znaki, ostrzegające, że „wiedzie ona na zatracenie” (w. 13). Z drugiej strony zaś niewielu jest tych, którzy znajdują drogę, która prowadzi do życia (gdyż niewielu jej szuka), „A ciasna jest brama” (w. 7). Przez tę bramę możemy przejść jedynie wtedy, gdy pozbyliśmy się bagażu samousprawiedliwienia. Czytelniku, na której drodze ty się znajdujesz? ",
        "bookID": 1,
        "verseRange": "7,1–7,14"
    },
    {
        "id": 13,
        "title": "Ewangelia Mateusza 7,15–29",
        "text": "Dobre drzewo rozpoznaje się po jego owocach: są one dobre, a czy w wierszu 22 nie mamy ukazanych wspaniałych ludzi, którzy nie wydają dobrych owoców? Przedstawiają siebie, jako pełnych dobrych uczynków: proroctwa, cuda, wypędzanie demonów, a każdy z nich ma na ustach imię Pana Jezusa. „Nigdy was nie znałem” – to pełna powagi odpowiedź Pana Jezusa, ponieważ ich uczynki nie wypływały z posłuszeństwa względem woli Bożej (w. 21). Wszystkie te nauki nie są trudne do zrozumienia. Jednakże najczęściej nie mamy problemów z ich zrozumieniem, ale z ich praktycznym zastosowaniem. Dlatego na końcu swojej mowy, w krótkiej przypowieści Pan Jezus pokazuje różnicę między tymi, którzy tylko słuchają, a tymi, którzy usłyszane słowo wykonują. Mamy przed sobą dwa domy, które choć na zewnątrz nie różnią się zbytnio, maja jednak różne fundamenty. Pierwszy ma fundament wiary w Pana Jezusa (1. Kor. 3,11) – jego budowniczy wykonał solidny wykop (Łuk. 6,48). Drugi dom spoczywa tylko na niepewnym i chwiejnym gruncie, na piasku – na ludzkich uczuciach. Ale tej różnicy nie widzimy aż do czasu próby. A później… Co stało się z drugim domem? Co możemy powiedzieć o tych budowniczych? Jeden z nich okazał się „mądry”, drugi natomiast „głupi”. A jak można określać Twój fundament wiary? ",
        "bookID": 1,
        "verseRange": "7,15–7,29"
    },
    {
        "id": 14,
        "title": "Ewangelia Mateusza 8,1–17",
        "text": "Potwierdzeniem nauczania Pana Jezusa jest Jego służba w miłości i sprawiedliwości. Na początku jesteśmy świadkami trzech uzdrowień. Trędowaty (werset 2) znał moc Pana Jezusa. Nie znał jednak Jego miłości: „Panie, jeśli chcesz, możesz.”.. Pan Jezus chciał i uzdrowił go (por. Oz. 11,3). Setnik z Kafarnaum przyszedł do Pana będąc świadomy, że nie jest godzien, by Go prosić, ale równocześnie był przekonany, że Pan jest wszechmocny: „...ale powiedz tylko słowo.” Ta wyjątkowa wiara zdziwiła i ucieszyła Pana Jezusa. Pan Jezus dał ją za przykład tym, którzy Go naśladują. Zaistniała też potrzeba, aby Pan mógł okazać swoją moc w kręgu rodziny jednego ze swych naśladowców – uzdrowił On teściową swego ucznia, Piotra. Pan Jezus nie postępował z chorymi tak, jak czynią to zwykli lekarze, którzy zbadawszy pacjenta stawiają diagnozę i wypisują receptę. Choroba i śmierć są konsekwencjami grzechu, dlatego Pan Jezus stając wobec choroby, głęboko odczuwał skutki, ale i przyczynę. Jego celem nie było tylko uzdrowienie – „On nasze choroby nosił, nasze cierpienia wziął na siebie”. Takie współczucie jest o wiele bardziej cenne niż samo uzdrowienie. Takie jest to przekonanie tych chrześcijan, którzy przechodzą przez choroby. ",
        "bookID": 1,
        "verseRange": "8,1–8,17"
    },
    {
        "id": 15,
        "title": "Ewangelia Mateusza 8,18–34",
        "text": "Pan Jezus nie krył przed jednym z uczonych w Piśmie, który chciał Go naśladować, że droga za Nim nie jest łatwa. Nawet ptaki niebieskie, o które troszczy się Ojciec Niebieski (6,26), miały się lepiej niż ich Stwórca, kiedy był tutaj na ziemi. Jak bardzo On się uniżył! On nie miał na ziemi żadnego miejsca, gdzie mógłby skłonić swą głowę. Dopiero na krzyżu, gdy wykonał dzieło wykupienia, mógł wreszcie ją skłonić (położyć) – Jan 19,30. Odpowiadając na wezwanie Pana jeden z uczniów podaje na pozór rzeczowe usprawiedliwienie (w. 21) – Czyż mogło być coś ważniejszego od pogrzebu swojego ojca? Żadne, nawet ważne dla nas sprawy, nie mogą być dla nas ważniejsze od polecenia Pana Jezusa, który mówi: „najpierw” (por. Mat. 6,33). Nie jest napisane, jak w końcu postąpili ci dwaj mężowie, którzy chcieli iść za Nim, jednakże ważniejsze jest jak my odpowiemy na wezwanie Pana Jezusa. Znana nam jest wszystkim historia o tym, jak uczniowie Pana Jezusa przeprawiali się przez wzburzone morze. Obrazuje ona wędrówkę wierzącego przez ten świat; przeżywa on wiele nawałnic, lecz jego Zbawiciel jest też Panem żywiołów i jest z nim (Psalm 23,4). On rozkazuje wiatrom i falom, chorobom, śmierci i szatańskim mocom, czego potwierdzeniem jest uwolnienie dwóch Gadareńczyków z mocy diabła. ",
        "bookID": 1,
        "verseRange": "8,18–8,34"
    },
    {
        "id": 16,
        "title": "Ewangelia Mateusza 9,1–17",
        "text": "Choroby, które uleczał Pan Jezus, ukazują nam różne aspekty smutnego stanu, w jakim znalazło się Jego stworzenie: trąd jest symbolem grzechu, mówi o jego nieczystości, gorączkowy ciągły niepokój światowego człowieka; opętanie natomiast – to bezpośredni wpływ szatana, niemy, głuchy i ślepy (w. 32; r. 11,5) – mieli zamknięte swoje zmysły na wezwanie Pana i nie mogli do Niego przyjść. W końcu sparaliżowany, którego przyniesiono do Pana Jezusa, ukazuje całkowitą niemoc człowieka, który nie jest w stanie uczynić najmniejszego kroku by zbliżyć się do Boga (por. Jan. 5,7). On nic nie mówi; on czeka… ma nadzieję. Ale Boski Lekarz (w. 12) wie, że o wiele bardziej dotyka go choroba duszy i dlatego najpierw chce go z niej uwolnić: „Odpuszczone są grzechy twoje...”. Co powinno nas bardziej niepokoić? Choroba czy grzech? Dalej Mateusz podaje, jak sam został powołany przez Pana. On należał do tych grzeszników, dla których Pan Jezus przyszedł. Następnie uczniowie Jana poprzez swoje zapytanie dali Panu powód do wypowiedzenia następującego pouczenia: Stare bukłaki judaizmu stały się już nieodpowiednie do napełnienia nowym winem Ewangelii. ",
        "bookID": 1,
        "verseRange": "9,1–9,17"
    },
    {
        "id": 17,
        "title": "Ewangelia Mateusza 9,18–38",
        "text": "Ewangelie nie opisują nam wszystkich cudów, jakich dokonał Pan Jezus (Jana 21,25). Bóg zapisał w Swoim Słowie jedynie te, przez które chciał nam przekazać szczególne pouczenie. Tak na przykład, proroczą wymowę ma wskrzeszenie z martwych córeczki przełożonego synagogi: w drodze wiodącej do przywrócenia życia Izraelowi, Pan jest do dyspozycji każdego, kto zbliży się do Niego w wierze tak, jak uczyniła to niewiasta w wierszu 20. Pan miał wystarczającą moc, by leczyć „wszelką chorobę i wszelką niemoc” (w. 35), a w swoim sercu ogromną miłość, aby jako prawdziwy Pasterz Izraela „nosić” cały ten lud (W. 36). Jeśli tu i ówdzie spotykał się z wiarą, i to znaczącą, jak w przypadku dwóch ślepych (w. 28 i 29), to z drugiej strony musiał zmierzyć się z głęboką niewiarą tego ludu (w. 34). Żyjąc w tym świecie i widząc niezmiennie te same ludzkie potrzeby (tak często patrzymy na nie jednak bezdusznym sercem Jak. 2,15.16), prośmy Pana, o dalsze i jasne spojrzenie na Jego wielkie żniwo (Jana 4,35). Prośmy Go, o nowych pracowników. ",
        "bookID": 1,
        "verseRange": "9,18–9,38"
    },
    {
        "id": 18,
        "title": "Ewangelia Mateusza 10,1–23",
        "text": "Dwunastu swoich uczniów Pan nazwał apostołami (w.  2). Wymieniając ich imiona ewangelista Mateusz do swojego imienia dodaje również swe dawne zajęcie (por. 21,31). Będąc pouczeni przez słowo i przykład Boskiego Nauczyciela, nadszedł wreszcie moment, że zostali posłani na żniwo jako pracownicy (apostoł = posłany). Tak jak dziecko nie może ciągle chodzić do szkoły – to jest oczywiste, chociaż dziecko Boże jest w pewnym sensie zawsze w szkole Bożej – dopiero wtedy gdy nauczy się najistotniejszej lekcji o beznadziejnym stanie swej starej natury Bóg będzie mógł go używać. Chciejmy zwrócić uwagę na następujące problemy, które są niezmiernie ważne: To Pan powołuje, przygotowuje, wysyła, prowadzi, wspiera, pociesza i nagradza swoje sługi. Nie idą oni według własnej woli i nie są posłani przez ludzi. Nie oczekują od ludzi żadnej zapłaty, lecz za darmo daje to, co sami otrzymali darmo. Jak bardzo te proste prawdy straciły swe znaczenie w chrześcijaństwie! Tworząc różnorodne stowarzyszenia, hierarchie i organizacje, ludzie, mający niekiedy dobre zamiary, stawiają się pomiędzy Panem i Jego pracownikami, wyrządzając im przez to wielką szkodę, ale przede wszystkich szkodząc pracy, którą mają wykonać. ",
        "bookID": 1,
        "verseRange": "10,1–10,23"
    },
    {
        "id": 19,
        "title": "Ewangelia Mateusza 10,24–42",
        "text": "Uczeń nie jest większy nad swego mistrza (w. 24): sługa nie może oczekiwać, by obchodzono się z nim lepiej niż z jego Panem. Czy to dzisiaj jako chrześcijanin, czy to w czasie wielkiego ucisku jako Żyd, prawdziwy uczeń Pana Jezusa może spodziewać się ze strony nieprawego i złego świata tego samego sprzeciwu jaki znosił Pan Jezus(w. 17.18). Lecz będzie to dla niego okazją do korzystania z bogactwa łaski, tej nieograniczonej łaski, która prowadzi każdego wykupionego: strzeże go i zachowuje tak, że nawet jego włosy na głowie są policzone (por w. 30; 2. Kor. 12,9). Nie tylko nienawiść ze strony świata dotyka prawdziwie wierzących. Częstokroć spotykają się oni z wrogością ze strony własnej rodziny (w. 36). Niech nas to jednak nie zniechęca! Pan dokładnie to przewidział i przyobiecał nam pomoc w tych trudnych sytuacjach. Wziąć swój krzyż oznacza wziąć na siebie charakterystyczne znamię idącego na śmierć. Inaczej mówiąc, chcemy przez to pokazać, że pozostawiliśmy własną wolę i świat z jego przyjemnościami. Z ludzkiego punktu widzenia wygląda na to, że utraciliśmy własne życie. Lecz tak nie jest, ponieważ kto straci swe życie „dla mnie” – mówi Pan – ten je zachowa. Nie ma innej drogi ku temu, o czym wyraźnie mówi Pan (por. 2. Kor 5,14.15). ",
        "bookID": 1,
        "verseRange": "10,"
    },
    {
        "id": 20,
        "title": "Ewangelia Mateusza 11,1–19",
        "text": "Pan nie poprzestał jedynie na wysłaniu swoich uczniów, ich posłannictwo zostaje wsparte Jego służbą. Została zakończona służba Jana Chrzciciela, gdy ten znalazł się w więzieniu Heroda (4,12). Pytanie, z którym Jan wysłał swoich uczniów do Pana Jezusa, wskazuje na pewne zwątpienie i zakłopotanie z jego strony: Ten, którego on był tak płomiennym zwiastunem, nie ustanowił swojego królestwa i nie czynił niczego, dla uwolnienia swojego herolda. Czy był więc tym obiecanym Mesjaszem? Pan przekazał mu wiadomość, w której łagodnie odpowiada na jego wątpliwości (w. 6). Przed ludźmi jednak Pan wystawia mu niepodważalne świadectwo, jako największemu z proroków (w. 7–15). Jeżeli chodzi o wejście do Królestwa, to „gwałt” (w. 12) jest cnotą, niezbędną cechą. Bóg otwiera przed nami dom skarbów, lecz z naszej strony oczekuje gorącego pragnienia, ich posiadania: oczekuje świętej gorliwej wiary, która śmiało weźmie w posiadanie wszelkie Boże obietnice. Jak wielu młodych ludzi z powodu braku zdecydowania i silnej woli, strachu przed konfliktami, a też zaparciem samego siebie, stoi przed pozostawieniem rzeczy, do których się przywykło poza drzwiami Królestwa! Nie zapominajmy, że bojaźliwi znajdą się na zewnątrz w towarzystwie niewierzących, morderców i wszelkiego rodzaju grzeszników, którzy nie pokutowali (Obj. 21,8). ",
        "bookID": 1,
        "verseRange": "11,1–11,19"
    },
    {
        "id": 21,
        "title": "Ewangelia Mateusza 11,20–30",
        "text": "Większość swych cudów dokonał Pan Jezus w miastach galilejskich. Lecz tak, jak przepowiedział Izajasz, serca ich mieszkańców pozostały zamknięte: „Kto uwierzył wieści naszej, a ramię Pana komu się objawiło?” (Iz. 53,1). Na to pytanie Pan Jezus mógł odpowiedzieć zwracając się do Ojca: „...zakryłeś te rzeczy przed mądrymi i roztropnymi, a objawiłeś je prostaczkom” (dosł. „niemowlętom” – J.N.D – w. 25). Następnie zwraca się do ludzi i woła: „Pójdźcie do mnie” – przyjdźcie z prostotą, dziecięcą wiarą, nikt oprócz mnie nie może wam objawić Ojca; uczcie się ode mnie – nie tylko słuchając z moich słów, ale także biorąc ze mnie przykład, że: „...jestem cichy i pokornego serca” (por. Efez. 4,20.21). U Pana Jezusa znajdujemy dwie na pierwszy rzut oka wykluczające się rzeczy: ukojenie i jarzmo. Jarzmo, będące ciężkim kawałem drewna, służącym do zaprzęgania wołów, jest symbolem posłuszeństwa i niewdzięcznej służby. Lecz jarzmo Pana jest wdzięczne: ponieważ było nim wypełnienie woli Ojca, ku zupełnej Jego radości. I tak wykupiony zamienia zmęczenie i brzemię grzechu (w. 28) na radosne poświęcenie miłości i tym samym doświadcza prawdziwego ukojenia (por. 2. Kor. 8,3–5). „Błogosławieni cisi”, powiedział Pan Jezus (5,5). Upodabniając się do Niego, korzystamy z wielu błogosławieństw. ",
        "bookID": 1,
        "verseRange": "11,20–11,30"
    },
    {
        "id": 22,
        "title": "Ewangelia Mateusza 12,1–21",
        "text": "Zaoferowawszy duszy prawdziwe odpocznienie (11,28.29), Pan Jezus daje do zrozumienia, że starotestamentowe odpocznienie sabatu nie ma już więcej racji bytu. Faryzeusze starali się przyłapać najpierw uczniów (w. 2), a później samego Pana na nieprzestrzeganiu sabatu (w. 10). Lecz On wykorzystał tę okoliczność, aby im wyjaśnić, że został przez Jego przyjście wypełniony. Na potwierdzenie tego zacytował słowa Ozeasza 6,6 (w. 7; patrz także Mat. 9,13 i Mich. 6,6–8). Jaki sens miało zachowywanie czwartego przykazania, mówiącego o dniu sabatu, jeśli łamało się wszystkie pozostałe? Teraz miłosierdzie domaga się swoich praw. Ale cóż za zuchwalstwo, by domagać się przestrzegania sabatu przez Tego, który go ustanowił! Faktem jest, iż jak długo panował grzech, nikt nie mógł zaznać odpoczynku. Ani człowiek obarczony brzemieniem grzechu, ani Bóg: Ojciec i Syn pracowali razem, aby usunąć korzeń zła i jego skutki (Jana 5,16–17). Dlatego Doskonały Sługa dalej kontynuuje swoje dzieło, nie pozwalając na to, by przeszkodziły Mu rady bezbożnych. On wypełnia wszystko w duchu pokory, łaskawości i łagodności, co pozwalało rozpoznać w Nim sługę (Iz. 42,1–4) i co też było najwartościowsze w oczach Bożych (por. 1. Piotra 3,4). ",
        "bookID": 1,
        "verseRange": "12,1–12,21"
    },
    {
        "id": 23,
        "title": "Ewangelia Mateusza 12,22–37",
        "text": "Faryzeusze nienawidzili Pana Jezusa, ponieważ zazdrościli Mu mocy oraz autorytetu, jaki miał u ludzi. Kwestionowali pochodzenie Jego mocy, choć nie mogli zaprzeczyć dokonywanym przez Niego cudom. Moc Ducha Świętego, którą Bóg złożył na swojego Umiłowanego (w. 18) i w której dokonywał On cudów tak jak wcześniej, przypisywali księciu demonów (9,34; 10,25). Było to bluźnierstwo przeciwko Duchowi Świętemu, grzech, który nie może zostać przebaczony. Wprost przeciwnie, dzieła Pana były właśnie dowodami Jego zwycięstwa nad szatanem, „mocarzem”: będąc na pustyni, „związał” szatana mocą Słowa (4,3–10) i teraz odbierał mu jego więźniów (Iz. 49,24.25). Potem Pan Jezus pokazał faryzeuszom, że oni sami są pod wpływem mocy szatana, a złe drzewo przynosi złe owoce. „Albowiem z obfitości serca mówią usta” (w. 34). Jeżeli nasze serce wypełnione jest Chrystusem, to niemożliwe jest, aby o Nim nie mówić. Synowie Korego mówią w Psalmie 45: „Serce moje wezbrało miłym słowem: Opowiem czyny moje królowi”. Jeśli natomiast nasze wnętrze wypełniają złe myśli, wcześniej czy później wypowiedzą je nasze usta, a „...z każdego nieużytecznego słowa, które ludzie wyrzekną zdadzą sprawę w dzień sądu”. ",
        "bookID": 1,
        "verseRange": "12,22–12,37"
    },
    {
        "id": 24,
        "title": "Ewangelia Mateusza 12,38–50",
        "text": "Rozdział 12 kończy pierwszą część tej Ewangelii. Będąc odrzucony przez tych, którzy powinni byli Go przyjąć jako pierwsi, Pan Jezus zaczyna mówić o swojej śmierci i swoim zmartwychwstaniu. To, co miało się stać, było cudem, którego symbol już znali – historię Jonasza, który był w brzuchu wielkiej ryby. Równocześnie Pan wskazuje faryzeuszom i nauczonym w Piśmie na ich wielką odpowiedzialność. Zostali oni o wiele bardziej pouczeni niż poganie żyjący w Niniwie, czy królowa z południa. A o ileż większym niż Salomon i Jonasz był Pan Jezus! On przyszedł, aby zamieszkać w domu Izraela, wypędzając z niego demony i usuwając bałwochwalstwo (por. 8,31 21,12.13). Lecz nie został przyjęty i dlatego ten dom pozostał pustym… gotowy do przyjęcia na mieszkanie mocy złego, gorszej od poprzedniej. Proroczo jest tu mowa o tym, co przeżyje Izrael pod panowaniem antychrysta. Wiersze 46–50 pokazują, że Pan Jezus odpowiadając na stwierdzenie dotyczące Jego najbliższej rodziny potwierdza, że naturalne więzy z Jego ziemskim narodem straciły swoje znaczenie; teraz każdy kto czyli wolę Ojca staje się Jego bratem i siostrą, a w podobieństwach (rozdział 13) będzie wyjaśniał, czym to królestwo niebieskie. ",
        "bookID": 1,
        "verseRange": "12,38–12,50"
    },
    {
        "id": 25,
        "title": "Ewangelia Mateusza 13,1–17",
        "text": "Serce tego ludu stało się nieczułe, zamknęli swoje oczy i uszy (w. 15), dlatego od tej pory Pan będzie przemawiać do nich w podobieństwach, w symboliczny sposób, a wyjaśnienia podaje jedynie swoim uczniom. Tak, wiersze 18, 36 i 37 dowodzą, że Pan jest zawsze gotowy wyjaśnić swoim to, co chcą poznać. Biblia zawiera wiele rzeczy, które są trudne do zrozumienia naszym naturalnym, ograniczonym rozumem (5. Mojż. 29,29). Jeśli rzeczywiście pragniemy coś zrozumieć, to we właściwym czasie zostanie nam to objawione (Przyp. 28,5). Nie dajmy się więc zniechęcić, że w danej chwili nie rozumiemy niektórych wyrażeń i fragmentów Biblii, lecz prośmy Pana o ich wyjaśnienie. Odrzucenie Mesjasza przez Izrael miało jeszcze inne konsekwencje: nie znajdując plonu pośród swojego narodu, Pan wychodzi, by na całym świecie mogło być rozsiewane słowo Jego Ewangelii. W innym miejscu jest ono też nazwane wszczepionym Słowem, które ma moc wyratować dusze (Jak. 1,21). Choć jest tylko jeden rodzaj ziarna, to różny jest sposób jego przyjęcia. A jak ty je przyjąłeś? ",
        "bookID": 1,
        "verseRange": "13,1–13,17"
    },
    {
        "id": 26,
        "title": "Ewangelia Mateusza 13,18–30",
        "text": "Pan, który doskonale zna ludzkie serce tych, którzy słuchają Słowa Bożego, dzieli na cztery grupy. Pierwsza z nich, porównana jest do mocno ubitej drogi, która stała się twarda, ponieważ wielu po niej chodziło. Czy nasze serce podobne jest też do takiej drogi, po której swobodnie chodzi sobie świat, a słowo Boże nie jest w stanie znaleźć tam miejsca? Inni są jak grunt skalisty; nie mają zbyt wiele dobrej, żyznej gleby, aby dobrze rosnąć – są powierzchowni i niestali, a ich sumienia nie zostały głęboko przesiąknięte świadomością ich grzesznego stanu. Dlatego ich krótkotrwałe zainteresowanie Ewangelią jest tylko pozorną wiarą. Jeśli prawdziwa wiara posiada korzenie, które są niewidoczne dla oka, to poznaje się ją po tym, że wydaje owoce, które są widoczne. Wiara bez uczynków jest martwa, zagłuszona, jak ziarenka posiane między ciernie (Jak. 2,17). Ale ziarno pada też na dobrą glebę, gdzie w odpowiednim czasie przynosi obfity plon. Podobieństwo o kąkolu uczy nas, że wróg nie tylko tak często, jak jest to możliwe rabuje dobre ziarno (w. 19), ale również, w czasie snu ludzi, rozsiewa złe ziarno. Duchowy sen naraża nas na działanie złego, dlatego też jesteśmy wzywani do zachowania czujności w każdym czasie (Mar. 13,37; 1. Piotra 5,8 itd.). ",
        "bookID": 1,
        "verseRange": "13,18–13,30"
    },
    {
        "id": 27,
        "title": "Ewangelia Mateusza 13,31–43",
        "text": "Wsześciu podobieństwach o królestwie, które następują po podobieństwie o siewcy, Pan pokazuje nam, jakie są rezultaty zasiewu. Podobieństwo o ziarnku gorczycznym, które rozrosło się do rozmiarów wielkiego drzewa, opisuje zewnętrzną formę, jaką przybrało Królestwo Niebios po odrzuceniu Króla. Podobieństwo o zakwaszonym cieście ukazuje ukryte działanie kwasu, które zmienia charakter Królestwa. Jest to czas odpowiedzialności Kościoła. Po bardzo niepozornym początku (kilku uczniów) chrześcijaństwo bardzo się rozpowszechniło, ale jego powszechność i rozmiar, jaki osiągnęło w świecie nie jest w żadnym wypadku dowodem błogosławieństwa czy uznania Boga i nie chroni przed atakami szatana. Przeciwnie! Od najdawniejszych czasów chrześcijaństwo jest infiltrowane przez złego (ptaki niebieskie w. 4 i 19, oraz kwas). Pomieszanie, które charakteryzuje obecne chrześcijaństwo jest przedstawione w podobieństwie o pszenicy i kąkolu. Pan wyjaśnił je swoim uczniom. Wiemy, że dzisiaj wszyscy, którzy zostali ochrzczeni, nazywają siebie chrześcijanami bez względu na to, czy są prawdziwymi dziećmi Bożymi, czy nie. Pan będzie znosił taki stan rzeczy aż do dnia żniw (Obj. 14,15–16). Wskazując na ostateczne przeznaczenie pszenicy i kąkolu Bóg rozstrzygnie o losie każdego człowieka. ",
        "bookID": 1,
        "verseRange": "13,31–13,43"
    },
    {
        "id": 28,
        "title": "Ewangelia Mateusza 13,44–58",
        "text": "Krótkie podobieństwa o ukrytym skarbie i pięknej perle przedstawiają dwie cudowne prawdy. Po pierwsze: jak bardzo cenne było dla Chrystusa Jego Zgromadzenie. Zapłacił za nie, by nabyć je na własność. Sprzedał wszystko co miał, a nawet oddał swoje własne życie. W drugim przypadku widzimy radość, jaka wypływa z faktu, że nabył ten cenny skarb. W wierszu 47 mowa jest o zarzucaniu w morze narodów sieci ewangelii. Pan już wcześniej powiedział swoim uczniom, że uczyni ich rybakami ludzi, są tutaj więc słudzy, którzy wykonują swoje zadanie. Lecz nie wszystkie ryby są dobre, bowiem nie wszyscy, którzy nazywają się chrześcijanami są prawdziwie wierzącymi! Słowo Boże jest jedynym miernikiem, który pozwala ich rozróżnić. Dobra ryba, czyli zdatna do jedzenia to ta, która miała łuski i płetwy (3. Mojż. 11,9–11), a prawdziwy chrześcijanin to ten, który posiadając duchową, moralną zbroję jest zdolny oprzeć się prądowi tego świata. Obok skarbu – odkupionej własności – który Pan znalazł, wiersz 52 ukazuje inny skarb, jaki każdy z Jego uczniów ma w Jego Słowie. Czy jest ono dla wszystkich nas jak cenny skarb, z którego możemy dobywać „nowe i stare rzeczy”? Niestety, na końcu tego rozdziału, podobnie jak w poprzednich, mamy przed sobą obraz niewiary słuchaczy; widzieli w Nim tylko „syna cieśli”, dlatego nie mógł okazać im wiele ze swej łaski. ",
        "bookID": 1,
        "verseRange": "13,44–13,58"
    },
    {
        "id": 29,
        "title": "Ewangelia Mateusza 14,1–21",
        "text": "Herod (syn Heroda, o którym mówi 2 rozdział Ewangelii Łukasza), wtrącił Jana Chrzciciela do więzienia (Mat. 11,2). Dlaczego? Jan nie bał się mu mówić, że grzeszy, żyjąc z żoną swego brata. Teraz wierny świadek płaci za to swoim życiem, płaci za odwagę, jaką wykazał, mówiąc królowi prawdę. Jego śmierć nastąpiła w czasie świętowania na dworze królewskim. Czyny takie są strasznym skutkiem rozrywek, które sprawiają sobie bezbożni (por. Jak. 5,5.6). Chociaż Herod był w tym momencie zasmucony, że musiał to uczynić (w.  9), to jednak od dłuższego czasu jego ukrytym życzeniem było pozbawienie Jana życia (w. 5) dlatego, że nienawiść do prawdy i tych, którzy ją głoszą, idzie zawsze w parze (Gal. 4,16). Z ludzkiego punktu widzenia koniec życia Jana Chrzciciela jest straszny i tragiczny, w oczach Bożych jest triumfalnym wypełnieniem jego misji (Dz. Ap. 13,25). Między wierszami można wyczytać, czym dla Pana Jezusa była śmierć tego, który był Jego zwiastunem. Czy nie było to zapowiedzią Jego własnego odrzucenia i krzyża? Wydaje się, że smutek z tego faktu był powodem przebywania na osobności (w. 13). Lecz tłum znowu zaczął się gromadzić, a serce Pana, które myślało tylko o innych, zlitowało się nad nim (w. 14). Później dokonuje On wielkiego cudu – pierwszego rozmnożenia chleba. ",
        "bookID": 1,
        "verseRange": "14,1–14,21"
    },
    {
        "id": 30,
        "title": "Ewangelia Mateusza 14,22–36",
        "text": "Scena przedstawiająca łódź miotaną przez burzę jest obrazem położenia, w jakim znajdują się wykupieni Pańscy. Pan, nieobecny na ziemi, w niebie wstawia się i prosi za nimi; muszą oni w trudzie płynąć przez wzburzone morze tego świata. Pod względem moralnym panuje ciemność, noc: wróg jest przeciwny człowiekowi i działa podobnie jak wiatr i fale, które w znacznym stopniu niszczą wysiłki sternika. Lecz czy Pan Jezus nie wychodzi swoim naprzeciw? Jego dobrze znajomy głos uspokaja uczniów, a wiara oparta na Jego słowie „chodź” prowadzi Piotra ku Temu, który go miłuje. Ale nagle jego wiara zaczyna się chwiać i Piotr zaczyna tonąć. Cóż było tego powodem? Piotr odwrócił swój wzrok od Mistrza i skierował go na wzburzone morze. Przeraziły go wysokie fale i silny wiatr, jak gdyby łatwiej było mu iść po spokojnym morzu a nie wzburzonym! Szybko zawołał do Pana, który natychmiast przyszedł mu z pomocą. Potem przybył Pan Jezus do ziemi Genezaret, z której musiał wcześniej odejść po uzdrowieniu opętanych (8,34). Wskazuje to na czas, kiedy Jego naród, który odrzucił swego Mesjasza, rozpozna Go, złoży Mu pokłon i zostanie uratowany. ",
        "bookID": 1,
        "verseRange": "14,22–14,36"
    },
    {
        "id": 31,
        "title": "Ewangelia Mateusza 15,1–20",
        "text": "Religijna żarliwość faryzeuszy ograniczała się do ścisłego zachowywania pewnych zewnętrznych form, nakazów i przepisów. Ale pod płaszczykiem tej zewnętrznej pobożności (która może zmylić ludzi, lecz nigdy Boga), kierowały nimi „niskie pobudki”– chciwość i skąpstwo spowodowały, że czuli się zwolnieni od tak elementarnych obowiązków, jak troska o rodziców (w. 5; por. Przyp. 28,24). Na pytanie faryzeuszy (w. 2) Pan udziela dosadnej odpowiedzi (w. 3), mówiąc, że przez swoje tradycje unieważnili przykazania Boże. Pan Jezus, który miał upodobanie w przykazaniach Bożych, przywiódł w zakłopotanie owych hipokrytów cytując ich własny zakon. Sami uczniowie byli też nieco zażenowani Jego uwagami. Wtedy Pan pokazał im, jakie w rzeczywistości jest serce człowieka – pełne nieczystości, choć ręce mogą być dokładnie umyte. Mili przyjaciele! Musimy uświadomić sobie prawdę o tym, czym jest serce człowieka i czy sami również nie ukrywamy w nim czegoś pod przykrywką pochlebstwa i godnego szacunku wyglądu. ",
        "bookID": 1,
        "verseRange": "15,1–15,20"
    },
    {
        "id": 32,
        "title": "Ewangelia Mateusza 15,21–39",
        "text": "Pan Jezus odwiedza okolice Tyru i Sydonu, o których powiedział kiedyś, że mieszkańcy tych miast poniosą mniejszą karę od tych w miastach galilejskich, którzy byli świadkami większości Jego cudów (rozdz. 11,21–22). Nie miały one jednak żadnego udziału w błogosławieństwach Syna Dawida (w. 22); nie dotyczyły ich przymierza obietnic (Efez. 2,12). I ten fakt akcentuje Pan rozpoczynając, wydawać by się mogło, w dość ostrych słowach rozmowę z niewiastą kananejską, która przyszła prosić za swoją córką. Niewiasta ta przyznała, że nie zasługuje na to, by Pan zajął się jej sprawą. Jeśli my zajmujemy właściwe stanowisko przed Bogiem, to łaska może zajaśnieć całym swym blaskiem. W czynie, w którym człowiek ma do czegoś prawo, albo na coś zasługuje, nie może być mowy o łasce, lecz o czymś, co mu się należy (Rzym. 4,4). Nie zapominajmy o naszym nędznym stanie i o tym, kim byliśmy przed Bogiem, a będziemy mogli bardziej i lepiej docenić ogrom Jego łaski. Potem Pan ponownie wychodzi naprzeciw potrzebom swojego narodu – zgodnie z Psalmem 132,15, „Zasoby jego hojnie pobłogosławię, ubogich jego nakarmię chlebem”. Co kierowało Panem? W obu przypadkach rozmnożenia chleba było to głębokie współczucie i troska o lud (w. 32; i 14,14). ",
        "bookID": 1,
        "verseRange": "15,21–15,39"
    },
    {
        "id": 33,
        "title": "Ewangelia Mateusza 16,1–12",
        "text": "I znów faryzeusze zażądali od Pana znaku (por. 12,38) i znów Pan odsyła ich do znaku Jonasza, który wskazuje na Jego śmierć. Chrześcijanie, którzy żyją w przededniu przyjścia Pana, nie oczekują już na żaden znak, gdyż go nie potrzebują. Opierają się jedynie na Jego obietnicy przyjścia, choć wiele rzeczy wskazuje na to, że kończy się okres przebywania Zgromadzenia (Kościoła) na ziemi. Pycha człowieka podnosi się jak nigdy dotąd; schrystianizowany świat przejawia cechy przepowiedziane w 2. Tym. 3,1–5. Są także inne widoczne znaki: Żydzi powrócili już do swojej ziemi; narody jednoczą się w granicach dawnego imperium rzymskiego. Otwórzmy więc nasze oczy, podnieśmy je do góry: Pan Jezus przyjdzie wkrótce. Pan Jezus opuścił tych, którzy Mu nie wierzyli i odszedł stamtąd (w. 4). Jednakże i niektórzy spośród Jego uczniów zasmucali Go swoim brakiem zaufania i niepamiętaniem o Jego pouczeniach (15,16–17). Niestety, musimy przyznać, że bardzo często jesteśmy im podobni! Przyjmijmy napomnienie, które Bóg przekazuje nam przez apostoła Piotra, aby wszystkie swe troski włożyć na Niego, gdyż On ma o nas staranie (1 Piotra 5,7). ",
        "bookID": 1,
        "verseRange": "16,1–16,12"
    },
    {
        "id": 34,
        "title": "Ewangelia Mateusza 16,13–28",
        "text": "Odpowiedź na pytanie, które Pan Jezus zadaje swoim uczniom, a które dotyczyło Jego osoby, pokazuje nam, że zarówno wtedy, jak i dzisiaj ludzie mieli i mają o Nim różne zdanie. A kim jest On dla ciebie, który czytasz te słowa? To wspaniałe wyznanie Piotra: „Ty jesteś Chrystus, Syn Boga żywego” zostało mu objawione przez Ojca. Jest to niewzruszony fundament, na którym Pan buduje swoje Zgromadzenie (Kościół), a każdy wierzący, tak jak Piotr, staje się żywym kamieniem. Jak mogłyby moce zła przemóc to, co należy do Chrystusa i co On Sam buduje? Pan powierza swemu uczniowi szczególnie zaszczytne zadanie: jego zwiastowanie Słowa ma otworzyć bramy królestwa zarówno Żydom, jak i poganom (Dz. Ap. 2,36; 10,43). Po tym, jak Pan Jezus wspomniał o Zgromadzeniu, oznajmił uczniom, jaką cenę musi zapłacić, aby je nabyć: było to cierpienie i śmierć. I w tym momencie Piotr, który dopiero co wypowiadał słowa objawione przez Boga, staje się narzędziem w ręku szatana. Szatan próbuje odwieść Chrystusa z drogi posłuszeństwa, lecz Pan od razu to spostrzegł i odrzucił. Pan Jezus, który jako pierwszy stąpał po ścieżce całkowitego zaparcia się samego siebie, nie przemilczał tego, jakie są konsekwencje takiego postępowania (por. 10,40). Czy niezależnie od ceny, jaką przyszłoby nam zapłacić jesteśmy gotowi Go naśladować? (Fil. 3,8). ",
        "bookID": 1,
        "verseRange": "16,13–16,28"
    },
    {
        "id": 35,
        "title": "Ewangelia Mateusza 17,1–13",
        "text": "Na końcu rozdziału 16 mamy wzmiankę o cierpieniach i śmierci Pana Jezusa, a rozdział 17 rozpoczyna się Jego ukazaniem się w chwale, co jest odpowiedzią na daną uczniom obietnicę (16,28). Bóg chciał wybranym spośród ludzi świadkom ukazać przedsmak królewskiego majestatu Swego Syna po tym, jak Jego naród okazał ma wzgardę i niewiarę. Trzej uczniowie, będący świadkami tak wzniosłego wydarzenia, okazali się niezdolni, by to zrozumieć. Ogarnęła ich trwoga (gdy się przebudzili i to zobaczyli Łuk. 9,32). Aby zapobiec potraktowaniu swego Umiłowanego na równi z obecnymi tam Mojżeszem i Eliaszem, przemówił Bóg z obłoku. Dopiero po zmartwychwstaniu uczniowie zrozumieją doniosłość tej wspaniałej wizji i będą mieć przywilej, by o tym mówić, co też czyni Piotr w swoim Drugim Liście (2. Piotra 1,17–18). Teraz jednak, gdy wizja się kończy, a Mojżesz i Eliasz znikają z ich oczu, widzą ponownie pokornego sługę, który zstępuje z góry i samotnie podąża drogą prowadzącą na krzyż. ",
        "bookID": 1,
        "verseRange": "17,1–17,13"
    },
    {
        "id": 36,
        "title": "Ewangelia Mateusza 17,14–27",
        "text": "Podczas uwielbienia chrześcijanin przenosi się w duchu „na wysoką górę”, do społeczności z uwielbionym Panem. Oby takich chwil było jak najwięcej! Ale trzeba umieć zejść z Nim znowu „w dół” pomiędzy okoliczności i sytuacje, które mają miejsce w świecie, w którym panuje szatan. Tego doświadczyli również uczniowie. Uzdrowienie epileptyka dało Panu Jezusowi sposobność uwydatnienia wszystko przewyższającej mocy wiary. Scena opisana w wierszach 24–27 jest pouczająca i zarazem poruszająca. Zdawać by się mogło, że Piotr zapomniał już zarówno o chwalebnym przemienieniu Pana, jak i o głosie Ojca z nieba. Zawsze gotowy do działania, bez zastanowienia zobowiązuje się w imieniu swojego Mistrza do zapłacenia podatku świątynnego. Jezus pyta go łagodnie, czy jest tak, by syn króla płacił swemu własnemu ojcu podatek (krótko przed tym rozpoznał w Nim Syna Boga Żywego). Po takim przedstawieniu sprawy Pan jednak każe Piotrowi, by ten zapłacił podatek, monetę, której w tym momencie nie miał – tutaj objawia też swoją moc: On jest Tym, który panuje nad całym stworzeniem, również nad morskimi rybami (Ps. 8,6–8). Pokazuje także swoją miłość, identyfikując się ze swoim chwiejnym uczniem, płaci również i za niego. ",
        "bookID": 1,
        "verseRange": "17,14–17,27"
    },
    {
        "id": 37,
        "title": "Ewangelia Mateusza 18,1–14",
        "text": "Mania wielkości jest cechą tego świata. Uczniowie bynajmniej nie byli od tego wolni. Oni chcą wiedzieć, kto jest największy w Królestwie Niebios. Pan mówi, że priorytetową sprawą jest to, aby się tam znaleźć, a staje się to wtedy, jeśli się uniżymy. Chcąc dobrze i jasno to przedstawić, Jezus przywołuje małe dziecko i stawia je przed nimi. Małe dzieci mogą być dla nas przykładem zaufania i prostolinijności, dlatego nie lekceważmy ich z powodu ich bezradności czy niewiedzy, a nawet więcej – nie bądźmy dla nich zgorszeniem. Zły przykład starszych jest poważną przeszkodą dla młodych we wierze. W następnych wierszach Pan Jezus mówi to, co już wcześniej powiedział na temat ludzi, przez których przychodzą zgorszenia (por. w. 8,9 oraz 5,29.30). Bóg jest daleki od tego, aby pogardzać małymi, z wielką troską wychodzi naprzeciw ich potrzebom. Aniołowie są również zaangażowani w to, aby ich strzec. Nie zapominajmy, że Pan Jezus przyszedł, aby również i ich zbawić (w. 11); jeśli odchodzą z tego świata, nie osiągnąwszy wieku świadomej odpowiedzialności, korzystają w pełni z odkupieńczego dzieła Pana. Podobieństwo o zgubionej owcy pokazuje nam, jak cenna jest dla Pasterza każda z Jego owiec. ",
        "bookID": 1,
        "verseRange": "18,1–18,14"
    },
    {
        "id": 38,
        "title": "Ewangelia Mateusza 18,15–35",
        "text": "Pan wyjaśnia, jak powinny być załatwiane sprawy pomiędzy braćmi (w. 15–17), co ma związek z Jego nauczaniem na temat przebaczania (wiersz 22, por. też Efez. 4,32; Kol. 3,13). Przy okazji porusza Pan temat Zgromadzenia, dając obietnicę o doniosłym znaczeniu: Albowiem gdzie są dwaj lub trzej zgromadzeni do mojego imienia, tam jestem pośród nich (w. 20). Obecność Pana jest wszystkim, czego potrzebuje zgromadzona do Jego imienia społeczność wierzących, nawet to najsłabsza. Czy może zabraknąć błogosławieństwa, jeśli jego źródło, jest pośród nich? Obietnica ta jest szczególna w połączeniu z autorytetem, jaki został dany Zgromadzeniu (związywanie i rozwiązywanie) oraz modlitwą o jakąś rzecz dwóch albo trzech, mających pewność, iż to otrzymają. Niestety, wielu chrześcijan zapomina o tym, jak ważne jest uczestniczenie w spotkaniach modlitewnych. Podobieństwo o słudze, który swemu panu był winien 10 tysięcy talentów (nieprawdopodobnie duża suma), mówi nam o ogromnym długu, który Bóg nam darował w Chrystusie (Ezdr. 9,6). Czym są w porównaniu z nim drobne krzywdy, które musimy niekiedy znosić? Boże przebaczenie, którego staliśmy się obiektem, zobowiązuje nas do okazywania miłosierdzia innym. ",
        "bookID": 1,
        "verseRange": "18,15–18,35"
    },
    {
        "id": 39,
        "title": "Ewangelia Mateusza 19,1–26",
        "text": "Na początku tego rozdziału Pan Jezus odpowiada na pytanie postawione przez faryzeuszy, w którym ponownie wypowiada się przeciwko rozwodom (por. też 5,31–32). Potem błogosławi przynoszone do Niego dzieci i strofuje swoich uczniów, którym się to nie podobało. Czy modlimy się za dzieci? A może należymy do tych, którzy przeszkadzają im w przyjściu do Zbawiciela? W 16 wierszu widzimy młodzieńca przychodzącego do Pana Jezusa z cudownym pragnieniem: otrzymanie życia wiecznego. Pytanie, które zostało postawione Panu, było nieodpowiednie, i dlatego chciał On mu to uświadomić: „Chcesz czynić dobrze? Znakomicie! Są przykazania!” Odpowiedź młodzieńca pokazuje nam, że nie był on świadomy tego, że jest zgubionym grzesznikiem i dlatego nie jest w stanie uczynić cokolwiek dobrego dla Boga. Pan wskazuje mu więc przeszkodę, która jest w jego sercu: bogactwo, nie pozwalające wielu ludziom na to, by przyjść do Pana i naśladować Go. Nie, życia wiecznego nie osiągnie się przez dobre uczynki. Ani miłe usposobienie, ani naturalne zdolności nic nie pomogą, aby je posiąść, w żaden sposób nie da się na nie zasłużyć. Jest to dobrowolny dar, który Pan Jezus daje tym, którzy w Niego uwierzą i idą za Nim (Jana 10,28). ",
        "bookID": 1,
        "verseRange": "19,1–19,26"
    },
    {
        "id": 40,
        "title": "Ewangelia Mateusza 19,27–20,16",
        "text": "Kwestia, która tak bardzo zajmowała uczniów, mianowicie – kto z nich będzie pierwszym, a kto ostatnim w Królestwie Niebios, została przez Pana zilustrowana jeszcze innym podobieństwem – o robotnikach w winnicy. Jesteśmy może po stronie niezadowolonych robotników, a przeciwko niesprawiedliwemu postępowaniu gospodarza. Lecz przyjrzyjmy się dokładniej tej kwestii: robotnicy, którzy przyszli rano, „ugodzili się” z gospodarzem (w. 2 i 13) – oni oszacowali swoją pracę na pewną kwotę. Natomiast ci, którzy przyszli później, ufając gospodarzowi, kwestię zapłaty pozostawili w jego rękach, który miał zadecydować, „co się im należy” (w. 4 i 7). Dlatego pretensje były nieuzasadnione. W Królestwie niebieskim zapłata nie jest czymś, co się należy z mocy prawa. Według Łuk. 17,10, wszyscy jesteśmy „nieużytecznymi sługami” i żaden na nic sobie nie zasłużył – wszystko sprawia nieograniczona łaska Boża. Ci robotnicy, którzy przyszli do pracy pod koniec dnia, choć z jednej strony zostali dobrze wynagrodzeni, to z drugiej byli niejako pokrzywdzeni, gdyż nie mieli sposobności i zaszczytu służenia swemu panu przez dłuższy okres czasu. Pan Jezus jest najlepszym Panem. Służymy Mu od najmłodszych lat? On jest jedynym Panem, dla którego nikt nie przychodzi za wcześnie ani nie służy za długo. W historii tej, ci, którzy umawiali się z Panem pierwsi, przedstawiają proroczo Izrael będący w okresie przymierza, natomiast w robotnikach, którzy przyszli o godzinie jedenastej, rozpoznajemy pogan (narody), którzy dostąpili przeogromnej Bożej łaski. ",
        "bookID": 1,
        "verseRange": "19,27-20,16"
    },
    {
        "id": 41,
        "title": "Ewangelia Mateusza 20,17–34",
        "text": "Pan Jezus oczekiwał zrozumienia ze strony swoich uczniów, zapowiadając mające przyjść na Niego wkrótce cierpienia i śmierć w Jerozolimie. I w tym właśnie momencie przyszła matka Jakuba i Jana, aby przedstawić Mu swoją bardzo osobistą prośbę: byłaby dumna, widząc swoich synów zajmujących zaszczytne miejsca w królestwie Mesjasza. Oczywiście, pozostałych dziesięciu nie kryło swego oburzenia; ale nie dlatego, że prośba była niestosowna, samolubna i nie na miejscu, lecz dlatego, że każdy z nich w głębi swego serca żywił nadzieję na zajęcie takiego miejsca. Czy oni nic nie zrozumieli i nic nie zapamiętali z tego, co Pan im powiedział, stawiając pośrodku nich małe dziecko? Nie bądźmy jednak dla nich zbyt surowymi sędziami, wiemy bowiem ile kłopotu nam sprawia nauczenie się tej samej, co uczniowie lekcji! Później, bez żadnej wymówki, z dużą cierpliwością Pan streszcza swoje nauczanie, stawiając siebie jako przykład (w. 28) – co jest przedmiotem wiecznego uwielbienia odkupionych. Idąc drogą w kierunku Jerozolimy, Pan Jezus uzdrawia w bramie Jerycha dwóch ślepych. Uderza nas uporczywość wynikająca z ich wiary, a ze strony Pana nieograniczone miłosierdzie. ",
        "bookID": 1,
        "verseRange": "20,17–20,34"
    },
    {
        "id": 42,
        "title": "Ewangelia Mateusza 21,1–17",
        "text": "Wkażdej z trzech pierwszych Ewangelii przejście przez Jerycho i udanie się do Jerozolimy oznaczało początek ostatniego tutaj na ziemi odcinka drogi naszego Zbawiciela. Wypełnienie się dla Izraela wiersza z Zach. 9,9 było jednym z dowodów na to, że Jezus był rzeczywiście ich Mesjaszem, który do nich przyszedł. Nie było możliwe, aby pomylić Go z kimś innym: „sprawiedliwy on i zwycięski, łagodny i jedzie na ośle (…)”. Może oczekiwano króla na wojennym rumaku wkraczającego do stolicy, na czele swej armii? Pokorny i łagodny król? – nie tak sobie go wyobrażali. Łagodność, jaką Pan przejawiał w żaden sposób nie powstrzymała Go od pełnego surowości działania, kiedy zobaczył, że prawa Boże są jawnie deptane (W. 12). Tak samo ma być pośród Jego naśladowców; łagodność, która ma ich cechować, nie powinna wykluczać ich stanowczości (1. Kor. 15,58). Pojawienie się Pana Jezusa w świątyni miało wielorakie konsekwencje: po pierwsze dosłowne oczyszczenie tego miejsca, następnie miłosierne uzdrowienie chorych, którzy przyszli do Niego; małe dzieci uwielbiają Pana, a na końcu widzimy oburzenie i sprzeciw wrogów prawdy. ",
        "bookID": 1,
        "verseRange": "21,1–21,17"
    },
    {
        "id": 43,
        "title": "Ewangelia Mateusza 21,18–32",
        "text": "Wdrodze do Jerozolimy Pan Jezus dokonał cudu, który wyjątkowo nie był cudem powodowanym współczuciem, lecz ostrzegającym sygnałem o zbliżającym się sądzie. Zastanówmy się nad słowami: nic oprócz samych liści – zewnętrzne formy pobożności, lecz ani jednego owocu! Taki był ówczesny stan Izraela – i taki jest stan dzisiejszego nominalnego chrześcijaństwa! Ten cud dał również Panu Jezusowi sposobność przypomnienia uczniom o nieograniczonej mocy będącej skutkiem modlitwy. Pan Jezus znowu udaje się do świątyni. Przełożeni ludu kwestionują Jego prawo do czynienia cudów. Zadając im pytanie Pan dał do zrozumienia, że nie mogą rozpoznać ani pojąć autorytetu ani Jego pełnomocnictwa do czynienia tych rzeczy, jeśli wpierw nie przyjęli poselstwa Jana Chrzciciela. Przełożeni ludu twierdzili, podobnie jak pierwszy syn z podobieństwa (w. 28–30), że wypełniają Bożą wolę. W rzeczywistości była to dla nich jedynie martwa litera (Tyt. 1,16). Inni natomiast, kiedyś zbuntowani, jawni grzesznicy, pokutowali słysząc przesłanie Jana, stając się później wykonawcami woli Bożej. My, którzy jesteśmy dziećmi wierzących rodziców ryzykujemy, że zostaniemy wyprzedzeni przez tych, których teraz traktujemy może z nieukrywaną pogardą czy lekceważeniem, nie myśląc o tym, że może oni właśnie otrzymają wspaniałe korony chwały (r. 20,16). Pomyślmy zatem, jak wielka jest nasza odpowiedzialność! ",
        "bookID": 1,
        "verseRange": "21,18–21,32"
    },
    {
        "id": 44,
        "title": "Ewangelia Mateusza 21,33–46",
        "text": "Kolejne podobieństwo ukazuje zły stan narodu i jego przywódców. Bóg oczekiwał owocu w swojej winnicy od Izraela. On niczego nie zaniedbał, by go uzyskać (por. Iz. 5,1.2), ale Żydzi (i generalnie wszyscy) nie tylko okazali się niezdolni do przyniesienia owocu, lecz także zbuntowali się, znienawidziwszy prawowitego właściciela wszechrzeczy. Pogardzili oni i odrzucili Jego sługi, proroków, a teraz – i to w jaki sposób – samego dziedzica, po to, by przejąć dziedzictwo (1. Tes. 2,15). Pan doprowadził swych słuchaczy do tego, że wydali wyrok na samych siebie (w. 40–41), a następnie pokazał im, że On jest ustanowionym przez Boga „kamieniem węgielnym, wybranym, kosztownym”, którego Bóg dał Izraelowi. Lecz według Psalmu 118,22–23 budowniczowie (przywódcy ludu) nie chcieli Go. Stał się więc kamieniem węgielnym „duchowego domu” (Zgromadzenia), ale też „skałą zgorszenia” dla nieposłusznych (1. Piotra 2,4–8). Stosownie do tego miejsca Pisma Chrystus, mówiąc ściślej, jest kamieniem probierczym: choć generalnie odrzucony przez ludzi, dla których stał się skałą zgorszenia, jest On drogocenny dla Boga i dla nas wierzących. ",
        "bookID": 1,
        "verseRange": "21,33–21,46"
    },
    {
        "id": 45,
        "title": "Ewangelia Mateusza 22,1–22",
        "text": "Podobieństwo o uczcie weselnej, którą król sprawił swemu synowi ma związek z podobieństwem o dzierżawcach winnicy. Pokazuje nam ono, co stanie się po odrzuceniu dziedzica. Żydzi jako pierwsi zaproszeni odrzucają zwiastowane przez apostołów poselstwo Bożej łaski. W następstwie tego słudzy (W. 3) kierują zaproszenie do narodów (Dz. Ap. 13,46). Bóg honoruje człowieka zapraszając go; okazuje mu Swą łaskę. Również i ty otrzymałeś zaproszenie. Jaka szkoda, że większość odpowiada na nie negatywnie, pogardzając nim (Hebr. 2,3). Lecz nie wystarczy być zaproszonym. Zaproszenie należy przyjąć i przyjść w sposób określony przez Boga, tzn. być przyodzianym w szatę sprawiedliwości, którą dostarcza sam Król (por. Fil. 3,9). Człowiek, o którym mowa w wierszu 11 był przekonany, że jego własna szata będzie odpowiednia; reprezentuje on tych, którzy myślą, że wejdą do nieba dzięki własnej sprawiedliwości; dołączają sami siebie do Kościoła, ale nie przyjmują Chrystusa jako swego osobistego Zbawiciela (r. 5,20; Rzym. 10,3–4). Dlatego zostaną zawstydzeni a ich koniec będzie straszny! Faryzeusze i herodianie, którzy byli głusi na to zaproszenie, przyszli do Pana Jezusa z podchwytliwie przygotowanym pytaniem – aby „usidlić Go słowem”. On rozpoznał jednak od razu ukryty za pochwałami podstęp, w wyniku czego swą odpowiedzią spowodował, iż wypuszczona przez nich strzała, trafiła w nich samych. ",
        "bookID": 1,
        "verseRange": "22,1–22,22"
    },
    {
        "id": 46,
        "title": "Ewangelia Mateusza 22,23–46",
        "text": "I nna grupa dyskutujących, mianowicie saduceusze przychodzą do Pana i zadają Mu prymitywne pytanie. Przedstawiona przez nich historia miała na celu ukazać, według nich, całą absurdalność zmartwychwstania. Zanim Pan Jezus na podstawie Pisma odpowiedział na postawione pytanie, przemówił do ich sumień, pokazując im, że w swych wypowiedziach nie opierają się na Słowie Bożym, lecz na swych zawsze błędnych przypuszczeniach. Dziś postępuje też tak wielu ludzi, szczególnie członków zgubnych sekt i krzewicieli błędnych nauk. Pokonani już raz na gruncie Pisma wrogowie prawdy próbują ponownie zaatakować Pana (w. 34–40). Jako odpowiedź otrzymują doskonałą wykładnię całego zakonu, który potępił ich bez odwołania. Z kolei Pan Jezus zadaje pytania swoim przeciwnikom, którymi zamyka im usta. Wprawdzie teraz Syn i jednocześnie Pan Dawida jest odrzucony, ale w przyszłości zajmie miejsce pełne chwały. A ci, którzy w ten czy inny sposób chcą pozostać Jego wrogami, znajdą się w miejscu, które jest dla nich przeznaczone – będą podnóżkiem Jego stóp (w. 44). Jest to zawsze smutne, gdy widzimy ludzi podążających swoją własną drogą, wzbraniających się przyjąć proste biblijne pouczenie (2 Tym. 3,8). ",
        "bookID": 1,
        "verseRange": "22,23–22,46"
    },
    {
        "id": 47,
        "title": "Ewangelia Mateusza 23,1–22",
        "text": "Pan Jezus, który odparł wszystkie ataki religijnych przeciwników, ostrzega teraz swoich uczniów i lud przed takimi ludźmi. To, co mówili, że powinno się czynić, było dobre – jednakże sami tego nie czynili (21,30). Czy i my, którzy poznaliśmy i zrozumieliśmy tak wiele biblijnych prawd i umiemy przypomnieć je przy różnej sposobności drugim, sami zawsze je dokładnie wykonujemy? (Jana 13,17; Rzym. 2,17). Jakiż kontrast pomiędzy tymi przywódcami ludu a Chrystusem, jedynym prawdziwym Przywódcą! (w. 8,10). Oni przytaczali zakon – On go wypełnił (5.17), oni nakładali na innych trudne do uniesienia ciężary (w. 4) – On wzywał spracowanych i obciążonych, aby dać im ukojenie (11,28); oni zajmowali pierwsze miejsca (w. 6) – On od żłóbka aż po krzyż zajmował zawsze najniższe miejsce. Był sługą zanim został Przewodnikiem (w. 11). Nikt nie będzie tak bardzo wywyższony jak On, gdyż nikt nie uniżył się tak jak On. A jeśli chodzi o uczonych w Piśmie i faryzeuszy, którzy szukali swojej własnej chwały, czeka ich potępienie i zatracenie. Zamiast słów błogosławieństw musiał Pan tym mężom siedmiokrotnie powiedzieć słowo „biada”. ",
        "bookID": 1,
        "verseRange": "23,1–23,22"
    },
    {
        "id": 48,
        "title": "Ewangelia Mateusza 23,23–39",
        "text": "Wostrych słowach Pan poważnie oskarża tych, których można by nazwać „duchowieństwem” Izraela. Byli oni podwójnie winni, gdyż ci ślepi przewodnicy, nie tylko sami nie wchodzili do królestwa niebieskiego, ale nadużywali swej pozycji, nie pozwalając wejść tam innym (w. 13). Drobiazgowi w małych rzeczach, pomijali zasadnicze: sąd, miłosierdzie i wiarę (w. 23). A do tego wszystkiego ich pełna hipokryzji maska oszukiwała prostych ludzi, którzy im zaufali. Pan Jezus mówi do nich wprost: są podobni do „pobielanych grobów” (martwi wewnątrz), są „plemieniem żmijowym”, mordercami i synami morderców. Zanim Pan Jezus opuścił świątynię, dom, gdzie Bóg już nie przebywał, w przejmujących słowach mówi o sądzie, który ma spaść na Jerozolimę. Możemy zrozumieć, choć nie do końca, czym dla Jego serca musiało być pogardzenie i odrzucenie oferowanej łaski: „...nie chcieli przyjść” (Mat. 22,3; Ozeasz 11,7). Cóż za przyszywające serce słowa! Kto z tych, którzy pewnego dnia je usłyszą, będzie mógł uczynić Boga winnym swojego wiecznego nieszczęścia? Żaden, gdyż w Chrystusie było oferowane zbawienie – nie zostało jednak przyjęte. ",
        "bookID": 1,
        "verseRange": "23,23–23,39"
    },
    {
        "id": 49,
        "title": "Ewangelia Mateusza 24,1–14",
        "text": "Uczniowie z prawdziwą dumą pokazywali Panu świątynię, która, wydawało się, że przetrwa wieki, lecz wkrótce miała zostać zburzona! Dlatego wziął ich Jezus na stronę i objaśniał proroczo (rozdział 24 i 25) wydarzenia, które nastąpią. Zanim odpowie na postawione przez nich trzy pytania (kiedy się to stanie? – wiersze 15–28, jaki będzie znak Twego przyjścia? – wiersze 29–31 i jaki będzie znak końca świata? wiersze 32–51), Pan przemawia do ich sumień (w. 4). Prawda powinna zawsze mieć moralny wpływ na człowieka, tj. musi wzrastać bojaźń Boża i miłość do Pana. Bez tego zaspokajana jest tylko ciekawość, a sumienie jest zatwardzane. Panu chodziło o ostrożność uczniów. Byli oni jeszcze „niemowlętami” we wierze. Znali Ojca, którego objawił im Pan Jezus (11,27), nie byli jednak jeszcze zdolni przeciwstawić się takim, o których 1. Jana 2,18 mówi jako o „wielu antychrystach”, czyli o nauczycielach różnych błędnych nauk i dlatego musieli zostać ostrzeżeni. Szatan próbuje zwieść ludzi przez różnorodne podstępne oszustwa i imitacje (2. Tes. 2,9–10), a będąc o tym uprzedzeni nie powinniśmy się trwożyć (w. 6) ale czuwać, by nie oziębła nasza miłość do Boga i braci. ",
        "bookID": 1,
        "verseRange": "24,1–24,14"
    },
    {
        "id": 50,
        "title": "Ewangelia Mateusza 24,15–31",
        "text": "Wydarzenia, które są opisane w tych wierszach, dotyczą Izraela i będą miały miejsce po pochwyceniu wierzących. Aby jasno pokazać, że są one skutkiem opisanego w poprzednich rozdziałach odrzucenia Pana, zwraca się On do uczniów tak, jak gdyby to ich pokolenie miało przechodzić przez ten trudny czas. Rzeczywiście, gdy antychryst zwiedzie narody, zbezcześci świątynię (w. 15) i będzie prześladował wiernych (w. 16), chrześcijan dzisiejszego czasu nie będzie już wtedy na ziemi. Dlatego wymienione tutaj ostrzeżenia i napomnienia nie dotyczą ich bezpośrednio. Pan Jezus sam w dużej mierze mówi o okolicznościach, które poprzedzą Jego przyjście w chwale (w. 30) i obdarza wielkim współczuciem tych wierzących, którzy będą musieli wtedy cierpieć. Zakłada też, że ci, których nazwał swoimi przyjaciółmi, podzielają to samo współczucie i troskę (Jana 15,15). To, że uprzedza On nas o tym (w. 25), jest wyrazem Jego zaufania i miłości do nas (por. 1. Mojż. 18,17). I czy nie jest to też wystarczającym powodem ku temu, by starać się zrozumieć te wszystkie proroctwa? Napomnienia takie jak: trwajcie (w. 13), módlcie się (w. 20) i czuwajcie (w. 42) są aktualne w każdym czasie i dotyczą wszystkich świadków Pana. ",
        "bookID": 1,
        "verseRange": "24,15–24,31"
    },
    {
        "id": 51,
        "title": "Ewangelia Mateusza 24,32–51",
        "text": "Pan przerywa proroczy opis, aby wezwać swoich do czujności i służby. Sąd spadnie nagle na ten świat. Dotknie on niewierzących i naśmiewców. Dosięgnie też obojętnych, niezdecydowanych, niewierzące dzieci wierzących rodziców. Czy ty, czytelniku, przypadkiem nie należysz do nich? Dlatego i wy bądźcie gotowi – zwraca się Pan do każdego (w. 44). W wierszu 45 przed ustanowionym przez pana sługą przedstawiona jest piękna służba: służba dawania innym pokarmu – Słowa (Dz. Ap. 20,28; 1. Tym. 1,12). W tym celu muszą być spełnione dwa warunki: wierność w poznawaniu tego Słowa i przestrzegania go oraz mądrość polegająca na dostosowaniu go do potrzeb innych. Ale w wielkim domu, jakim jest chrześcijaństwo są również źli słudzy. Panują oni okrutnie nad ludzkimi duszami; upijając się rozkoszami tego świata (por. 1. Tes. 5,7). Dlaczego? Bo w głębi swojej duszy nigdy nie wierzyli w powrót swojego Pana. Sługa Chrystusa okazuje się tylko wtedy mądry i wierny, gdy uchwyciwszy się kosztownej tajemnicy – każdego dnia oczekuje przyjścia swojego Pana. Dusza moja oczekuje Pana, tęskniej niż stróże poranku, bardziej niż stróże poranku (Ps. 130,6). ",
        "bookID": 1,
        "verseRange": "24,32–24,51"
    },
    {
        "id": 52,
        "title": "Ewangelia Mateusza 25,1–13",
        "text": "Według wschodniego zwyczaju pan młody był prowadzony do domu oblubienicy nocą przez młode, niosące lampy panny, będące przyjaciółkami panny młodej (por. Psalm 45,9–14). Pan użył tego pięknego obrazu, aby pokazać nam, jak powinniśmy oczekiwać na Niego, niebiańskiego Oblubieńca. Niestety, chrześcijaństwo generalnie znużyło się oczekiwaniem. Zmógł ich duchowy sen i trwa już od wielu stuleci. Jednak w ostatnim czasie w historii Kościoła przyszedł taki moment, nazwany trafnie przebudzeniem, w którym o północy rozległ się krzyk: Oto oblubieniec. Oblubieniec nadchodzi! W tym momencie ujawnia się pewna różnica: mądre panny mają w swoich lampach olej, tak jak prawdziwi wierzący są gotowi na przyjście swego Pana, a ich światło – Duch Święty – może świecić w nocy ciemności tego świata. Drudzy, tak samo, jak niemądre panny, zapewniają, że oczekują Pana, lecz nie posiadają życia pochodzącego z Niego. Oni niesłusznie noszą piękne imię „chrześcijanie”, co jest straszną iluzją i tak samo okropne w skutkach będzie ich przebudzenie! Niech każdy z nas zapyta samego siebie, dopóki jeszcze jest czas: czy jest olej w mojej lampie? Czy jestem gotowy na przyjście Pana? (Rzym. 8,9). ",
        "bookID": 1,
        "verseRange": "25,1–25,13"
    },
    {
        "id": 53,
        "title": "Ewangelia Mateusza 25,14–30",
        "text": "Podobieństwo o dziesięciu pannach mówi o naszym oczekiwaniu na Pana. Podobieństwo o talentach mówi nam z kolei o służbie, bowiem życie chrześcijanina po nawróceniu cechują dwie rzeczy: służyć Bogu żywemu i prawdziwemu i oczekiwać Syna jego z niebios (1. Tes. 1,9–10). Oczekiwać Pana nie oznacza jednak siedzenia z założonymi rękami do czasu, kiedy On przyjdzie. Przeciwnie, każdy odkupiony ma przywilej, aby pracować dla Niego. W tym celu każdy otrzymał pewną liczbę talentów, z których ma przynieść zysk. Są to: zdrowie, zmysły, zdolność rozumowania, dobra materialne, czas, jaki mamy do swej dyspozycji itd. Jednak przede wszystkim sługa posiada Boże Słowo, przez które otrzymuje poznanie (1. Kor. 2,12). Drodzy przyjaciele, nawet będąc zbawionymi ludźmi, może tak się stać, że staniemy się podobni niewiernemu słudze. A może przez swoje samolubstwo, lenistwo czy nieszczerość zakopujemy niektóre z talentów, darowanych nam przez Pana? Co oddamy Mu, kiedy przyjdzie? Czy pozwoli On nam wejść do swojej radości, do radości z wykonanego dzieła, która oczekiwała na Niego i patrząc na nią dokonał dzieła zbawienia? (Hebr. 12,2). Zauważmy, że zapłata dla pierwszych dwóch sług była jednakowa. U Pana liczy się nie wielkość zysku (może być nawet niewielki), lecz wierność. ",
        "bookID": 1,
        "verseRange": "25,14–25,30"
    },
    {
        "id": 54,
        "title": "Ewangelia Mateusza 25,31–46",
        "text": "Wiersz 31 i następne podejmują znów temat proroctw, który został pozostawiony w rozdziale 24, gdzie wiersze 30 i 31 dotyczyły przyjścia Pana w chwale do swojego ziemskiego narodu. Dla ludzi z „narodów”, którzy będą w tym czasie na ziemi (w. 32), będzie to dzień nagrody lub kary. I co okaże się różne, to rodzaj i sposób, w jaki ambasadorowie Króla (Jego bracia – Żydzi – w. 40) zostali przyjęci, gdy głosili ewangelię królestwa (r. 24,14). Niektórzy chcieliby to podobieństwo wykorzystać, by podeprzeć doktrynę o zbawieniu z uczynków. Jednak jest jasne, że w tym miejscu mamy za sobą już okres Kościoła, czyli chrześcijańskiej wiary. Pomijając sprawę zbawienia, ogłoszenie króla jest pełne pouczeń dla nas chrześcijan. Gdyby Pan Jezus był dzisiaj na ziemi, czy przyjęlibyśmy Go i służylibyśmy Mu chętnie wypełniając nawet najmniejsze Jego życzenie? Bardzo dobrze! Takie możliwości mamy jednak codziennie! Dawanie, przyjmowanie, odwiedzanie, wszystko, co uczynimy innym z miłości, przede wszystkim winno być czynione dla Niego (por. Jana 13,20; 1. Kor. 12,12). Inaczej mówiąc, czego przez zaniedbanie nie uczynimy dla innych, tego nie wykonujemy dla Pana. ",
        "bookID": 1,
        "verseRange": "25,31–25,46"
    },
    {
        "id": 55,
        "title": "Ewangelia Mateusza 26,1–16",
        "text": "Pan zakończył swoje nauczanie. Teraz miały się wypełnić ostatnie wydarzenia. Podczas gdy w Jerozolimie knuto złe zamiary (w. 3–5), w Betanii przeciwnie, tam miała miejsce zupełnie inna scena. Odrzucony i znienawidzony przez wielkich swego narodu, Pan Jezus spotkał się ze strony prostych wiernych z przyjęciem, miłością i można także powiedzieć z uwielbieniem, które mu się należało. Nie znajdując dla siebie miejsca w świątyni, został przyjęty przez Szymona trędowatego. Odmówiono Mu honorów królewskich, ale Jego głowa została namaszczona drogocenną maścią, stosownie do królewskiego obrzędu namaszczenia. Niewiasta poznała i oddała honory Mesjaszowi Izraela: „Dopóki król jest przy stole biesiadnym, mój nard wydaje swą woń” (Pieśń nad Pieśniami 1,12). Jedynie Pan rozumiał i docenił jej postępowanie. I dlatego, jeśli Pan wyraża Swoje upodobanie w tym, co zrobiła, nikt nie ma prawa się na nią oburzać. Wraz z 14 wierszem znów zaglądamy za kulisy ciemności. Zdrajca Judasz, który dopiero co wdychał woń rozlanego olejku, popełnia swój zdradziecki czyn i odbiera zapłatę: trzydzieści srebrników, cenę za niewolnika. Prorok Zachariasz nazywa ją – i nie bez ironii – „wysoką (wspaniałą) ceną”, gdyż była to wartość, na jaką oszacowano Syna Bożego (Zach. 11,13). ",
        "bookID": 1,
        "verseRange": "26,1–26,16"
    },
    {
        "id": 56,
        "title": "Ewangelia Mateusza 26,17–30",
        "text": "Możemy sobie wyobrazić, co odczuwał Pan Jezus podczas spożywania z uczniami wieczerzy paschalnej. Był to przecież obraz tego, czym On sam miał stać się wkrótce. W niedługim czasie Baranek Paschalny miał zostać ofiarowany (1. Kor. 5,7). Pozostało Mu jeszcze pozostawienie swoim uczniom szczególnego znaku swojej miłości. Tak jak od czasu wyjścia z Egiptu każdego roku Pascha obwieszczała dzieło Pana Jezusa, które miało jeszcze nadejść, od tego czasu wieczerza w pierwszy dzień tygodnia jest znakiem dla wierzących, że to dzieło zostało dokonane. Za każdym razem, gdy ją obchodzimy, zwiastujemy Jego śmierć, aż przyjdzie (1. Kor. 11,26). Rozdawszy swoim uczniom chleb, Pan Jezus daje im również kielich, mówiąc: „Pijcie z niego wszyscy”. Tak, On chciał, aby każdy z nich uczestniczył razem z Nim w tej wieczerzy (oprócz Judasza, który wyszedł: Jana 12,30). Czy są tego godni? Piotr miał się wkrótce Go zaprzeć, inni mieli Go opuścić. Pomimo tego Pan wypowiada te słowa do uczniów – a teraz kieruje je do swoich wykupionych: „Pijcie z niego wszyscy”. Później przedstawia im, jaką wartość ma Jego krew, która będzie „za wielu wylana na oczyszczenie grzechów”. Czytelniku, czy ty należysz do tych „wielu”? Jeśli tak jest, jaka jest twoja odpowiedź na życzenie Pana Jezusa? (por. Ps. 116,12–14). ",
        "bookID": 1,
        "verseRange": "26,17–26,30"
    },
    {
        "id": 57,
        "title": "Ewangelia Mateusza 26,31–46",
        "text": "Będąc pewny siebie Piotr wyraża swoją gotowość oddania życia dla Pana. Wkrótce zobaczymy, ile warte jest jego zapewnienie. Następnie, nakazawszy swoim uczniom, aby razem z Nim czuwali i modlili się, Pan oddalił się od nich, odszedłszy w głąb ogrodu, gdzie miał dać najwyższy dowód swego oddania woli Ojca, z której wykonywania czerpał nieustanną radość. To posłuszeństwo zostanie poddane teraz strasznej, podwójnej próbie: miał zostać opuszczony przez Boga i uczyniony grzechem, za który zapłatą miała być śmierć – niepojęta trwoga dla tego doskonałego Człowieka. Dlatego smutek i lęk napełniały Jego duszę (w. 37). Pan zdawał sobie sprawę z tego, czym jest droga na krzyż, a szatan w tamtej godzinie czynił wysiłki, aby Go od niej odwrócić. Lecz On przyjął ten kielich z rąk swojego Ojca: „Niech się stanie wola twoja”. Bóg w swojej łasce dopuścił do tego, abyśmy byli w pewnym sensie obecni, kiedy Zbawiciel staczał bój w Getsemane i słyszeli Jego przejmującą serce modlitwę. Obyśmy nie byli, jak Jego trzej najbliżsi uczniowie, nieczuli i obojętni na Jego cierpienia. Przeciwnie, niech nasze serca będą pełne wdzięczności i uwielbienia. ",
        "bookID": 1,
        "verseRange": "26,31–26,46"
    },
    {
        "id": 58,
        "title": "Ewangelia Mateusza 26,47–58",
        "text": "J eden z uczniów nie spał jednak tak, jak inni. Był nim Judasz. Przyszedł on na czele wygrażającej Jezusowi grupy, by Go pojmać. A w jaki sposób ten biedny człowiek zdradził swojego Mistrza? Obłudnym pocałunkiem! „Przyjacielu” – odpowiedział mu Zbawiciel – „po co przychodzisz?” Było to ostatnie pytanie skierowane do nieszczęsnego Judasza, by wypróbować jego serce. Było już jednak za późno dla „syna zatracenia” (Jana 17,12). Te słowa – strzały skierowane do sumienia Judasza (por. także w. 55) są jedyną bronią Tego, który wydał samego siebie. Uczniowie są bezsilni, choć w tym momencie stoi do dyspozycji Pana więcej niż dwanaście legionów aniołów, gotowych do interwencji na prośbę, skierowaną do Ojca. Cała wszechmoc Boża stała w pełnej gotowości, gdyby tylko Pan zechciał jej użyć. Ale Jego godzina nadeszła. Nie chcąc się ukrywać ani bronić, przeciwnie wstrzymuje rękę nadgorliwego ucznia, który kilka chwil później ukazuje rzeczywistą miarę swojej odwagi, uciekając razem ze swoimi towarzyszami. Natomiast w pałacu najwyższego kapłana uczeni w Piśmie i starsi, zebrani w środku nocy, dokonują aktu największej niesprawiedliwości (Ps. 94,21). ",
        "bookID": 1,
        "verseRange": "26,47–26,58"
    },
    {
        "id": 59,
        "title": "Ewangelia Mateusza 26,59–75",
        "text": "Pan Jezus znalazł się w rękach przywódców ludu, ale brakowało dowodów, na podstawie których mieliby Go oskarżyć, bo ten doskonały Człowiek nie dostarczył im ani jednego. Byli więc zmuszeni szukać przeciwko Niemu fałszywych świadków (Ps. 27,12; Ps. 35,11.12). Ale również to było trudne, gdyż oskarżenie musiało mieć jednak przynajmniej pozór prawdy. W końcu wystąpiło dwóch świadków powołujących się na słowa, które jakoby miał wyrzec Pan Jezus, były one przekręcone, a więc nieprawdziwe (por. w. 61 z Jana 2,19). Ale najważniejszym powodem do oskarżenia Go było to, że Pan z całą powagą oświadczył, że jest Synem Bożym, mającym przyjść w mocy i chwale! Wydano więc na Niego wyrok śmierci. Od tego momentu brutalność i podłość ludzi przybrała na sile (w. 67–68). Wypełniła się więc pierwsza część tego, co Pan niejednokrotnie mówił swoim uczniom (Mat. 16,21; 17,22; 20,18.19). Również dla Piotra była to godzina ciemności, lecz z zupełnie innych powodów. Szatan, który nie był w stanie doprowadzić Pana do tego, by się zachwiał, zaczął próbować odwieść od wiary Jego uczniów. Biedny Piotr trzykrotnie zaparł się Tego, za którego, jak wcześniej zapewniał, gotowy był umrzeć. A teraz, by okłamać pytających go ludzi, posunął się nawet do tego, że zaklinał się. Wcześniej bowiem, choć nie był tego świadomy, przez swą mowę został rozpoznany jako Jego uczeń. ",
        "bookID": 1,
        "verseRange": "26,59–26,75"
    },
    {
        "id": 60,
        "title": "Ewangelia Mateusza 27,1–18",
        "text": "Powoli wschodził dzień. Dzień, jakiego nie było jeszcze w historii świata i całej wieczności! W brzasku dnia najwyżsi kapłanie i starsi wydali wyrok śmierci, o którym zadecydowali wcześniej. Wtem ktoś do nich przyszedł, ktoś dobrze im znany: to był zdrajca, dzięki któremu mogli osiągnąć swój cel. Czegóż on chce? Judasz przyszedł, aby zapewnić o niewinności swego Mistrza, a dręczony wyrzutami sumienia zwrócił pieniądze. – „Cóż nam do tego? Ty patrz swego” – padła odpowiedź pozbawiona wszelkich uczuć. W końcu ten nieszczęsny człowiek odszedł od nich i powiesił się. Stracił nie tylko swoje życie, ale i swoją duszę i te pieniądze, za które się sprzedał! Najwyżsi zaś kapłani, którzy bez skrupułów kupili niewinną krew, mieli teraz pewne obiekcje, gdy chodziło o to, czy dać te pieniądze do skarbca świątyni. Pan Jezus został doprowadzony przed namiestnika Piłata. Nie byłoby dla Niego trudną rzeczą znaleźć u rzymskiego urzędnika poparcie przeciwko pełnego nienawiści ludowi. Lecz Pan cały czas milczał, potwierdził jedynie swój tytuł Króla Żydowskiego. „Jak jagnię na rzeź prowadzone i jak owca przed tymi, którzy ją strzygą, zamilkł i nie otworzył swoich ust” (Iz. 53,7; por wiersze 12 i 14 oraz 26,63–64). ",
        "bookID": 1,
        "verseRange": "27,1–27,18"
    },
    {
        "id": 61,
        "title": "Ewangelia Mateusza 27,19–31",
        "text": "Piłat jest w wielkim zakłopotaniu, jeśli chodzi o oskarżonego, którego przyprowadzili do niego przywódcy ludu. Nigdy dotąd nie miał przed sobą takiego człowieka. Podwójne świadectwo, swojej żony (w. 19) i swego sumienia (w. 24), doprowadziło go do przekonania, że ma do czynienia z człowiekiem sprawiedliwym. Zresztą znał on dobrze nieprawość tych, którzy wydali go z zawiści (w. 18). Co ma uczynić? Z pewnością będzie to niesprawiedliwością, jeśli wyda Go na śmierć, jeśli zaś Go wypuści, ucierpi na tym jego autorytet. Tak więc Piłat postanawia zrzucić odpowiedzialność z siebie na lud przez symboliczne umycie rąk (ale nie swego sumienia). A lud przyjął to z zamkniętymi oczyma. Za tym ludem, kierowanym najniższymi instynktami, i ich przywódcami, którzy go podburzali, stał szatan, prowadząc swoje diabelskie, nienawistne dzieło. Bóg również dokonywał Swego dzieła – nieograniczonej łaski i zbawienia. Teraz Jezus znajduje się w rękach zwyczajnych żołnierzy, którzy zanim zaprowadzili Go na stracenie, włożyli Mu, dla wyśmiania Go, purpurowy płaszcz jako płaszcz królewski. Kiedyś jednak Pan objawi się przed wszystkimi w pełnej chwale i majestacie jako Król królów i podniesie, trzymającą wówczas trzcinę, swą wszechmocną rękę, by osądzić swych wszystkich wrogów (por. w. 29 z Psalmem 21,3.5.8). ",
        "bookID": 1,
        "verseRange": "27,19–27,31"
    },
    {
        "id": 62,
        "title": "Ewangelia Mateusza 27,32–49",
        "text": "ZPretorium zaprowadzono Jezusa na Golgotę, przymuszając Szymona z Cyreny do niesienia Jego krzyża. Jednak On zmagał się dobrowolnie z nieporównywalnie większym ciężarem: ciężarem grzechu, którego nikt inny nie mógł na siebie wziąć. Ukrzyżowano Go pomiędzy dwoma złoczyńcami. Wina wypisana nad krzyżem w rzeczywistości była oskarżeniem narodu, który ukrzyżował swojego króla. Ten napis jest krótkim, nie zawierającym szczegółów oskarżeniem. Tymczasem, choć język Ducha Świętego jest wstrzemięźliwy i spokojny, jesteśmy świadomi tego, że umiłowanemu Zbawicielowi nie oszczędzono żadnych cierpień – cierpień ciała, lecz przede wszystkim niewypowiedzianych cierpień duszy. Oglądamy naśmiewców, którzy urągają Panu Jezusowi, by ratował samego siebie, wątpiąc w Jego moc (w. 40). Jeśli On pozostał na krzyżu, to właśnie po to, by ratować innych. Później prowokowano Boga, wątpiąc w Jego miłość do Chrystusa, który bardzo głęboko przeżywał tę zniewagę (w. 43; Ps. 69,9). Jednak największym z cierpień było opuszczenie Go przez Boga w trzech godzinach ciemności. W tym czasie Bóg musiał odwrócić swoją twarz, kiedy Pan Jezus został uczyniony przekleństwem, płacąc za twoje i moje grzechy. ",
        "bookID": 1,
        "verseRange": "27,32–27,49"
    },
    {
        "id": 63,
        "title": "Ewangelia Mateusza 27,50–66",
        "text": "Dzieło odkupienia zostało dokonane, śmierć zwyciężona. Chrystus wszedł w nią z triumfalnym okrzykiem. Bóg dał także inne dowody tego zwycięstwa: rozdarł świątynną zasłonę, poświęcając „drogę nową i żywą”, którą teraz każdy człowiek może z śmiałością wchodzić przed Boże oblicze (Hebr. 10,19–21). On otworzył także groby, a pokonana śmierć musiała wydać wielu swoich jeńców. Następnie Bóg oddał cześć należną Jego Synowi. Zgodnie z proroctwem Pan Jezus został położony do grobu bogatego, bogobojnego męża, który ten przeznaczył na Jego ciało (Iz. 53,9). Niektóre niewiasty, których poświęcenie również zostało wspomniane, także były tam obecne. Miłość pogrzebała Tego, którego ukrzyżowała nienawiść. Od początku tej Ewangelii aż do jej końca jesteśmy świadkami nieustannej nienawiści ludzi do Pana Jezusa. Okazała się już gdy się narodził w żłobie i prześladowała Go do samego grobu, którego przywódcy ludu kazali pieczołowicie strzec. Jednak zarówno żołnierze, pieczęcie, jak i kamień okazały się całkowicie bezsilne; posłużyły tylko temu, by bardziej zademonstrować rzeczywistość zmartwychwstania. Smutne stwierdzenie: wrogowie Pana przypomnieli sobie o czymś, o czym zapomnieli Jego uczniowie (w. 63). ",
        "bookID": 1,
        "verseRange": "27,50–27,66"
    },
    {
        "id": 64,
        "title": "Ewangelia Mateusza 28,1–20",
        "text": "Nastąpił triumfalny poranek zmartwychwstania. Przez wzbudzenie z martwych Pana Jezusa Bóg daje wyraźne świadectwo doskonałości ofiary i zupełnego zadowolenia z wykonanego dzieła. Straże postawione przy grobie nie były w stanie zapobiec temu potężnemu i cudownemu wydarzeniu, lecz przeciwnie, były one mimowolnymi – a jednocześnie przerażonymi – jego świadkami (Ps. 48,5). Lecz całkowicie zatwardziali kapłani przytłumili sumienie tych ludzi, tak jak wcześniej Judasza. Niewiasty usłyszały przy grobie poselstwo aniołów. Pełne bojaźni, a jednocześnie radości pośpieszyły, aby przekazać je dalej. Niebawem Pan Jezus ukazał im się osobiście. Niedługo potem Pan Jezus objawił się swoim jedenastu uczniom w Galilei w miejscu, o którym wcześniej im mówił. Polecił im misję do spełnienia (w. 19–20), która jest tym ważniejsza, ponieważ jest Jego „ostatnią wolą”. Nie zapominajmy także, że i na nas z jednej strony ciąży odpowiedzialność bycia świadkami Ewangelii, a z drugiej strony, by zachowywać to, co On przykazał nam w swoim Słowie (w. 20). Lecz Pan Jezus dał także swoim uczniom obietnicę. Jest ona aktualna dla wszystkich wierzących w każdym czasie, „Ja jestem z wami po wszystkie dni”. Ewangelia o Immanuelu rozpoczyna się słowami: „Bóg z nami” (r. 1,23) i tak samo też się kończy. ",
        "bookID": 1,
        "verseRange": "28,1–28,20"
    },
    {
        "id": 65,
        "title": "Ewangelia Marka 1,1–8",
        "text": "Ewangelia Marka jest najkrótszą spośród czterech natchnionych przez Ducha Świętego relacji z życia Pana Jezusa jako człowieka tu na ziemi. Przedstawiony jest On w niej jako sługa Boży i prawdziwy Prorok. Dlatego pierwszoplanowe miejsce w tej księdze zajmuje Jego służba i zwiastowanie dobrej nowiny – ewangelii Bożej. Możemy zauważyć to już w pierwszym rozdziale. Z tego też powodu Marek nie przytacza rodowodu Jezusa ani nie opisuje Jego narodzin. Już na samym początku Ewangelii widzimy, że tytuły: sługa Boży i prawdziwy Prorok ewangelista Marek odnosi do Syna Bożego. Nikt bowiem oprócz Bożego Syna nie uniżył się tak bardzo, by stać się człowiekiem, a zarazem sługą. Co więcej, zostało to już zapowiedziane w Starym Testamencie. Cytaty z proroka Malachiasza i Izajasza wskazują na Jana Chrzciciela, który przyszedł po to, by głosząc chrzest pokuty na odpuszczenie grzechów, przygotować serca ludzi na nadejście Tego, który miał przyjść po nim. Jan, pokorny zwiastun, nie skupiał uwagi na sobie, lecz kierował ją na Tego, który był większy i mocniejszy od niego. W przeciwieństwie do Jana, który chrzcił wodą, Pan Jezus będzie chrzcił Duchem Świętym. Tego nikt oprócz Boga nie może uczynić, gdyż tylko On może wylać Ducha Świętego. ",
        "bookID": 2,
        "verseRange": "1,1–1,8"
    },
    {
        "id": 66,
        "title": "Ewangelia Marka 1,9–15",
        "text": "Wpewnym momencie również i Pan Jezus znalazł się wśród tych, którzy przyszli do Jana, by dać się przez niego ochrzcić. Także i Pan został ochrzczony. Jednakże chrzest Jezusa różnił się od chrztu tych, którzy byli chrzczeni chrztem pokuty! Oni potrzebowali go, by móc wyznać swoje grzechy; Chrystus natomiast był święty i bez grzechu. Nad Nim otworzyły się niebiosa i Duch Boży zstąpił na Niego w postaci gołębicy, symbolu czystości i pokoju, a sam Bóg z nieba potwierdził doskonałość tego Człowieka ogłaszając, że jest On Jego umiłowanym Synem. W pełni mocy Ducha Bożego rozpoczyna Pan Jezus swoją służbę, choć jeszcze nie publicznie. Najpierw przebywa 40 dni na pustyni, gdzie jest kuszony przez szatana. Czy było to konieczne? Tak, było konieczne, by w całej pełni mogła się objawić nieskazitelność „drugiego człowieka”, „ostatniego Adama” (1. Kor. 15,45–47). Pierwszy człowiek, Adam, żyjąc w niezwykłych warunkach ogrodu Eden, będąc wystawiony na próbę upadł, ale Pan Jezus zwycięsko przeszedł czas kuszenia na pustyni. Gdzie rozpoczyna Pan swoją publiczną służbę? Rozpoczyna ją w miejscu, w którym wyrósł, wychował się, i dotąd mieszkał – w Galilei. Jego kazanie zawierało cztery istotne tezy: \r\n\r\n1) nastało wypełnienie czasu, tzn. okres odpowiedzialności człowieka pod zakonem dobiegł końca; \r\n2) w Nim, jako Mesjaszu przybliżyło się Królestwo Boże; \r\nr3) pokuta jest konieczna; \r\n4) należy uwierzyć ewangelii. ",
        "bookID": 2,
        "verseRange": "1,9–1,15"
    },
    {
        "id": 67,
        "title": "Ewangelia Marka 1,16–20",
        "text": "Pan Jezus nie swojej służbie nie pozostanie sam. Idąc wzdłuż Jeziora Galilejskiego powołuje czterech uczniów – Szymona Piotra, Andrzeja, Jakuba i Jana, czyniąc ich rybakami ludzi. Wszyscy oni niezwłocznie udają się za Nim. Gdy Pan wzywa, by pójść za Nim, nie zwraca się do takich, którzy akurat nie mają żadnego zajęcia albo chcieliby wykonywać coś innego. Może On posłużyć się tylko takimi ludźmi, którzy potrafią wytrwać na swoim stanowisku i dobrze wykonują swoje obowiązki. Czterech pierwszych powołanych uczniów było z zawodu rybakami. Później, będąc „rybakami ludzi” będą wykonywać w duchowym wymiarze również „czynności rybackie”. Kiedy Pan spotkał Piotra i Andrzeja, byli zajęci właśnie łowieniem ryb. Gdy Piotr (już) apostoł (Dz. Ap. 2) wygłaszał przekonywające, pełne mocy kazanie, po którym nawróciło się aż 3000 ludzi, to wtedy łowił siecią. Natomiast Andrzej, o którym czytamy w Ewangelii Jana, że w trzech różnych okolicznościach przyprowadził do Pana Jezusa troje ludzi (Jana 1,41–42; 6,9; 12,20–23), był tym, który łowił wędką. Jakub został wcześnie odwołany ze służby, umierając śmiercią męczeńską. Natomiast Jan dożywszy sędziwej starości, poprzez swoje listy służył wierzącym, napominając, ostrzegając i wzywając ich do czujności. On był tym, który naprawiał sieci. ",
        "bookID": 2,
        "verseRange": "1,16–1,20"
    },
    {
        "id": 68,
        "title": "Ewangelia Marka 1,21–28",
        "text": "Zauważamy, iż w tym rozdziale wiele razy występuje słowo „zaraz”. Jednak służba naszego Pana nigdy nie była nacechowana niecierpliwością czy pośpiechem, wynikającym z potrzeby chwili, lecz była ona ustawiczna, niewzruszona i pełna oddania dla Boga. On nieustannie trwał w modlitwie, aby móc sprostać pojawiającym się ciągle nowym potrzebom. W Jego życiu nie było straconych okazji, jak to często bywa u nas. Będąc w Kafarnaum Pan Jezus naucza w sabat w synagodze. Uczeni w Piśmie uważali, że znają zakon (Jer. 8.8), lecz była to wiedza czysto teoretyczna, nie mająca wpływu na ich serca. Teraz oto stoi pośród nich Prorok – Ten, o którym mówił Mojżesz. Wszyscy tam obecni odczuwali moc wypływającą z Jego nauki, gdyż wypowiadał słowa, które sam Bóg włożył w Jego usta (5. Mojż. 18,18; Iz. 50,4–5). Szatan nie pozostaje obojętny na pojawienie się Syna Bożego w synagodze. Poprzez człowieka, który miał ducha nieczystego, stara się sprowokować Pana. Ale Pan Jezus nie wdaje się z nim w polemikę i nakazuje duchowi nieczystemu zamilknąć, tym samym uwalniając tego biednego człowieka z jego więzów. Czyny Pana dowodzą Jego wszechmocy. Jest to ważna nauka dla nas: w Bożej służbie słowa i czyny muszą iść ze sobą w parze. Gdy czynimy coś, co nie jest zgodne z tym, co mówimy – wtedy nasza służba jest słaba albo wręcz nieskuteczna. U Pana Jezusa obie te rzeczy były w doskonałej harmonii; On uczył z mocą, dlatego wieść o Nim szybko rozchodziła się po całej Galilei. ",
        "bookID": 2,
        "verseRange": "1,21–1,28"
    },
    {
        "id": 69,
        "title": "Ewangelia Marka 1,29–39",
        "text": "Gdy Szymon Piotr stał się uczniem Pana Jezusa, otworzył dla swojego Mistrza także i swój dom. Kiedy Pan tam przyszedł, zastał w nim chorobę; teściowa Szymona „leżała w gorączce”. Domownicy zwrócili się do Niego z tym problemem, nie sugerując Mu jednak niczego. Podobnie i my możemy uczynić. Nie ma bowiem takiej troski, biedy czy zmartwienia, z którym nie można by było przyjść do Niego. Mając pewność, że we właściwym czasie da nam odpowiedź, czekamy na nią cierpliwie. Tego dnia służba naszego Pana przeciągnęła się aż do późnych godzin wieczornych. Rozpoczął dzień objawiając swoją wszechmoc, a zakończył go przynosząc ulgę wszystkim utrapionym. Pan w swoim wielkim miłosierdziu z uzdrawiającą mocą wychodził naprzeciw wielu potrzebom. To, co On czynił, dostatecznie świadczyło o tym, kim On był. Złym duchom jednak nie pozwalał świadczyć o sobie. Po krótkiej nocy wierny sługa Boży przygotowuje się do nowego dnia pracy i służby. W jaki sposób to czyni? Odchodząc na ustronne miejsce, gdzie będąc sam na sam z Bogiem, może modlić się do Niego. W ciszy otrzymuje od Boga jasne wskazówki dotyczące swej służby. Widzimy więc, że tym, co kierowało działaniami Pana, była zawsze wola Boga Ojca, a nie zewnętrzne okoliczności czy potrzeby. Jego całą służbę można by określić słowami: „Bóg był z nim” (Dz. Ap. 10,38). ",
        "bookID": 2,
        "verseRange": "1,29–1,39"
    },
    {
        "id": 70,
        "title": "Ewangelia Marka 1,40–45",
        "text": "Trąd był groźną chorobą, nie tylko zaraźliwą ale też nieuleczalną. Dlatego Boże prawo wymagało, by chory dotknięty trądem był odizolowany od swojej społeczności. Kiedy zbliżali się do niego ludzie, miał ostrzegać ich wołając: „nieczysty, nieczysty” (3. Mojż. 13,45–46). Jakiż smutny i beznadziejny był to los! Trędowaty, który przyszedł do Pana Jezusa, słyszał zapewne o Jego cudownej mocy. W każdym razie szukał on u Niego ratunku, będąc przeświadczony, że jedynie Jezus jest w stanie go uzdrowić. Ale człowiek ten nie był pewien, czy Pan Jezus okaże mu tyle miłości, by to uczynić. Jak reaguje Pan na jego niepewność? Odpowiada stosownie do wiary, tym samym rozwiewając wszelkie jego wątpliwości. Ile to musiało znaczyć dla biednego, odrzuconego przez ludzi człowieka, że Pan Jezus go dotknął – człowieka nieczystego! Czyż nie było to wyrazem miłości litościwego Zbawiciela? A czy jego uzdrowienie, które się dokonało na słowa: „Chcę, bądź oczyszczony”, nie było dowodem mocy Pana? Trąd jest obrazem grzechu. Na tę nieuleczalną, duchową chorobę cierpi każdy człowiek. Jest tylko jedna Osoba, która może nas od niej uwolnić, Zbawiciel, Jezus Chrystus, który przyszedł na ziemię, by umrzeć za grzeszników. On zapewnia, że tego, który do niego przyjdzie, nie odrzuci precz (por. Jana 6,37). Przez złożenie ofiary, której przy oczyszczeniu z trądu wymagał zakon Mojżesza, cud dokonany na tym człowieku stał się świadectwem dla przywódców ludu, iż rzeczywiście mają oni do czynienia z Mesjaszem. ",
        "bookID": 2,
        "verseRange": "1,40–1,45"
    },
    {
        "id": 71,
        "title": "Ewangelia Marka 2,1–12",
        "text": "Gdy usłyszano, że Jezus jest znowu w Kafarnaum, zeszło się mnóstwo ludzi i każdy chciał dostać się do domu, w którym się zatrzymał, i w którym „głosił im słowo”. Głównym celem służby Pana, jako prawdziwego Proroka Bożego było zwiastowanie, natomiast uzdrawianie chorych było niejako jej uzupełnieniem. Czterej mężczyźni, którzy postanowili przynieść do Pana Jezusa swego sparaliżowanego przyjaciela, widzą, że jest to niemożliwe z powodu tłumu. Jednakże ich determinacja i wiara przezwyciężają wszelkie przeszkody, „a Pan to widział”. Gdy w końcu w bardzo nietypowy sposób przynoszą go przed Pana, On odpowiadając na ich czyn wiary wpierw daje uzdrowienie jego duszy, mówiąc: „Synu, odpuszczone są grzechy twoje”, a następnie ciału: „Mówię ci, wstań”. Słowa pełne mocy, które zostały wypowiedziane przez Pana Jezusa, wywołują krytykę uczonych w Piśmie. Mają oni rację mówiąc, iż tylko Bóg może przebaczać grzechy. Ale dlaczego nie rozpoznali pośród siebie tego Boga w osobie Jezusa z Nazaretu? Dlaczego sądzili, że bluźni? Ponieważ byli ślepi na to, kim On był i nie chcieli przejrzeć! Nawet ten oczywisty cud, jakim było uzdrowienie sparaliżowanego, dowód mocy Syna Człowieczego, który mógł na ziemi odpuszczać grzechy, nie zmienił ich nastawienia do Jego Osoby. Jakież to smutne! ",
        "bookID": 2,
        "verseRange": "2,1–2,12"
    },
    {
        "id": 72,
        "title": "Ewangelia Marka 2,13–22",
        "text": "J ako prawdziwy Prorok, Pan Jezus wykorzystuje każdą darowaną Mu przez Boga sposobność, by głosić dobrą nowinę. Naucza On wszędzie: w synagogach, w domach, nad morzem. Mistrz powołuje kolejnego człowieka, by był Jego uczniem. Jest nim Mateusz, celnik. Zamierza uczynić z niego współpracownika w Królestwie Bożym. Lecz powołanie to wzbudza pewne kontrowersje. Celnicy byli bowiem znienawidzeni przez religijnych Żydów, ponieważ z racji wykonywanego zawodu współpracowali z rzymskim okupantem. Tak więc celnik i grzesznik były to dla Żydów pojęcia równoznaczne. Ten fakt, iż Pan powołał na ucznia osobę takiej profesji, stał się powodem pogardy i krytyki. Ale jak cudowna jest Jego odpowiedź. On dla grzeszników przyszedł na tę ziemię; i my też do nich należeliśmy. Czyż i nas On nie powołał i nie uczynił swoją własnością? Udzielając odpowiedzi na pytanie dotyczące postu, Pan Jezus przedstawia bardzo ważną prawdę: Jego przyjście na ziemię rozpoczyna nowy okres. Długo oczekiwany Mesjasz przyszedł (por. 1,15). Teraz Oblubieniec przebywa pośród swoich. Dlaczego więc mieliby pościć? Wiemy, że naród odrzuci Oblubieńca i w końcu Go ukrzyżuje. Dla wiernych Żydów nadejdzie czas postu, a wraz z krzyżem nadejdzie i koniec zakonu. Rozpoczyna się coś nowego – czas łaski. Te dwa okresy – jeśli chodzi o ich charakter – są całkowicie różne i nieporównywalne (w. 21–22). ",
        "bookID": 2,
        "verseRange": "2,13–2,22"
    },
    {
        "id": 73,
        "title": "Ewangelia Marka 2,23–3,6",
        "text": "Religijni przywódcy żydowscy stworzyli własną listę przepisów interpretujących przykazanie o przestrzeganiu sabatu. Lista ta szczegółowo określała, czego nie było wolno tego dnia robić. Ponieważ uczniowie zrywali w sabat kłosy, faryzeusze oskarżyli ich, że naruszają te przepisy. Jednak Mistrz ujmuje się za uczniami i daje Żydom potrójną odpowiedź. Po pierwsze, przywołuje postać Dawida, który będąc prześladowany, przekroczył zakon; czyż tamte czasy nie były podobne do współczesnych Panu, kiedy to jednoczono się w tym celu, by odrzucić Go jako Króla? Po drugie, Pan wskazuje, że Bóg dał człowiekowi sabat nie po to, by był on niemożliwym do zniesienia ciężarem, lecz po to, by człowiek mógł właściwie funkcjonować. I po trzecie, Pan przedstawia siebie jako Syna Człowieczego, który jest Panem sabatu i ma prawo nim zarządzać. Jednak przeciwnicy Pana twardo trzymają się swych przepisów, a każde ich przekroczenie daje im powód do kolejnych oskarżeń. Jak zachowuje się Pan w sytuacji, jaka miała miejsce w synagodze? Literalnej interpretacji zakonu Bożego uczonych w Piśmie przeciwstawia służbę miłosierdzia, próbując pozyskać ich serca, ale spotyka się jedynie z zatwardziałością i wrogością, co nie przeszkadza Mu jednak udzielić pomocy biednemu człowiekowi. Skutkuje to tym, że nienawiść faryzeuszy do Pana wzrasta i staje się śmiertelnie groźna. ",
        "bookID": 2,
        "verseRange": "2,23–3,6"
    },
    {
        "id": 74,
        "title": "Ewangelia Marka 3,7–19",
        "text": "Pan Jezus opuszcza miejsce, gdzie spotykała Go coraz większa wrogość ze strony religijnych przywódców i wraca nad morze. Jednakże nie pozostaje w ukryciu, bo wielu ludzi – nawet z sąsiednich krain – na wieść o wszystkim, co czynił, przychodziło, oczekując od Niego pomocy. Nieczuli na ludzką biedę strażnicy prawa Mojżeszowego starali się ograniczyć Jego miłosierdzie. Jednak łaska Boża była niczym nieograniczona i dostępna dla wszystkich, którzy przychodzili. Wynika to wyraźnie z powyższego fragmentu. Pan kolejny raz odrzuca świadectwo duchów nieczystych. On chce, by tylko ci, którzy doświadczyli Jego łaski, składali świadectwo o tym, kim On jest i co dla nich uczynił. Dlatego i my nie milczmy, ale odważnie wyznawajmy Go przed innymi! Mistrz powołuje swoich uczniów. Każdy z nich stawia się do Jego dyspozycji. Zanim jednak dwunastu zdobędzie odpowiedni autorytet i zostanie wysłanych – muszą być z Nim. Przebywanie w bliskości Mistrza jest konieczne dla każdego, kto pragnie zostać użyty przez Niego w służbie. Tylko w Jego bezpośredniej bliskości możemy nauczyć się, jak być cichym i pokornego serca. Nie można być wiernym uczniem, nie będąc w szkole Mistrza. ",
        "bookID": 2,
        "verseRange": "3,7–3,19"
    },
    {
        "id": 75,
        "title": "Ewangelia Marka 3,20–30",
        "text": "Prawdziwy sługa Boży i Jego współpracownicy tak bardzo poświęcali się w służbie dla innych, że często brakowało im czasu na posiłek. Natomiast krewni Pana uważali, iż w swoich działaniach posunął się On za daleko i chcieli przywołać Go do porządku. Oni nie zdawali sobie sprawy z tego, kim On naprawdę był (por. Jana 7,5). O wiele bardziej bolesny niż brak zrozumienia ze strony własnej rodziny był dla Pana Jezusa osąd Jego przeciwników. Jakże to musiało ranić Jego serce, gdy uczeni w Piśmie określali Jego służbę łaski i miłosierdzia, jako dzieła diabelskie! Pan Jezus niezbyt często odwoływał się do słów, jakie pod Jego adresem wypowiadali wrogowie. Jednak tym razem używając podobieństwa, wskazuje na bezsensowność ich wypowiedzi i mówi o tym, co będzie miało miejsce w przyszłości, kiedy to na krzyżu dokona się zwycięstwo nad mocarzem. Dzięki temu możliwe będzie wyzwolenie człowieka z mocy nieprzyjaciela (Hebr. 2, 14–15). Bluźnierstwo przeciwko Duchowi Świętemu, które nie może być przebaczone, zawsze niepokoiło bojaźliwych wierzących. Ale ten niepokój jest całkowicie nieuzasadniony. Z wersetów 28–30 wynika, że chodzi tu o szczególną grupę ludzi, uczonych w Piśmie, którzy widzieli, co czynił Duch Święty przez Pana Jezusa, Bożego Sługę, a jednak twierdzili, że jest On pod wpływem księcia demonów i ma ducha nieczystego. ",
        "bookID": 2,
        "verseRange": "3,20–3,30"
    },
    {
        "id": 76,
        "title": "Ewangelia Marka 3,31–4,9",
        "text": "Do Pana Jezusa przychodzą Jego bliscy i chcą z Nim rozmawiać. Dlaczego ich nie chciał ich wysłuchać? Odpowiedź znajdujemy w poprzednich wierszach, które mówią o odrzuceniu i pogardzie, jaką żywili do Niego przywódcy ludu. Ta postawa doprowadza do „rozluźnienia” naturalnych więzi Pana Jezusa z Jego własnym narodem, w tym również z cielesną rodziną. Ale stwarza też Jego uczniom możliwość wstąpienia z Nim w nową, duchową relację, u podstaw której leży posłuszeństwo Słowu Bożemu. Nich będzie to pragnieniem nas wszystkich, aby w tej nowej relacji należeć do tych, którzy są naprawdę blisko Pana. Ze względu na to, że religijni przywódcy odrzucili Pana, Jego poselstwo skierowane jest teraz do pojedynczych osób, a nie do całego ludu. Dlatego wypowiadane podobieństwa poprzedzają słowa: „Kto ma uszy, niechaj słucha!”. Pierwsze podobieństwo jest o siewcy. Pokazuje ono, że od rodzaju gleby, na którą pada rozsiewane ziarno – głoszone Słowo – zależy jego wzrost. A więc od mojego serca, od mojej wewnętrznej postawy zależy to, czy Słowo, które słyszę lub czytam, przyniesie owoc dla Pana. Dobra gleba jest obrazem serca, które jest szczere i podatne na działanie Bożego Słowa. ",
        "bookID": 2,
        "verseRange": "3,31–4,9"
    },
    {
        "id": 77,
        "title": "Ewangelia Marka 4,10–20",
        "text": "Zanim Pan Jezus przystąpił do wyjaśnienia podobieństwa o siewcy (w. 13–20), skierował do swoich słuchaczy bardzo ważne przesłanie: tym, którzy wiarą przyjmują Jego Słowo i pragną je zrozumieć – Bóg da zrozumienie (por. Mat. 11,25). Natomiast ci, którzy Go odrzucają i zamykają się na Jego Słowo, znajdują się na zewnątrz; a ponieważ nie chcą słuchać, droga do nawrócenia i przebaczenia jest dla nich zamknięta. Zrozumienie podobieństwa o siewcy jest bardzo ważne, gdyż pozwala ono zrozumieć inne podobieństwa (w. 13). Zasadniczo siewcą jest Pan Jezus, ale siewcą jest też każdy, kto rozsiewa ziarno Słowa Bożego. Siewca wie, że nie każde z wysianych ziaren przyniesie owoc. Są słuchacze, których serca są tak zatwardziałe, że usłyszane Słowo nie zdoła w nie wniknąć i pozostaje na powierzchni – szatanowi jest łatwo je stamtąd usunąć. Inni z radością przyjmują Słowo, ale ponieważ ich serca pod powierzchnią są tak samo twarde jak u tych pierwszych, przyjęcie Słowa pozostaje w sferze uczuć – jednak i to ziarno nie przyniesie owocu. W trzecim przypadku jest nadzieja, że będzie owoc. Lecz niestety, w sercu rośnie tyle nieusuniętych chwastów (1. Piotra 2,1; Hebr. 12,1), że zagłuszają one dobre nasienie – i tu ziarno nie wyda owocu. I tylko wtedy, gdy nasienie Słowa padnie na dobrą, odpowiednio przygotowaną glebę serca, przynosi owoc dla Boga. ",
        "bookID": 2,
        "verseRange": "4,10–4,20"
    },
    {
        "id": 78,
        "title": "Ewangelia Marka 4,21–29",
        "text": "Gdy Słowo Boże zostaje przyjęte do serca, nie tylko wydaje owoc dla Boga, ale również wnosi światło i sprawia, że ludzie mogą to zobaczyć. Czy nasi współbliźni widzą to, że jesteśmy własnością Pana Jezusa, czy może nasze świadectwo jest przysłonięte nadmiernym zajmowaniem się rzeczami tego świata (korzec) albo naszym lenistwem (łóżko)? Wiersze 21–25 apelują do naszej osobistej odpowiedzialności: „Baczcie na to, co słyszycie”! Niektórzy nie zważając na to ostrzeżenie, słuchali wszystkiego i wszystkich, i zostali zwiedzeni; pogubili się i zatracili jasne spojrzenie na prawdę i światło Słowa Bożego. Następne podobieństwo opisuje niewidoczne dla człowieka działanie Boga w Jego Królestwie. Jako wierzący jesteśmy odpowiedzialni, by siać nasienie Słowa Bożego. Ale duchowe wzejście Słowa w sercach tych, którzy je przyjmują, może dać tylko Bóg. Ani nasza gorliwość czy nawet wierność w służbie nie mają żadnego wpływu na ten proces. Ważne jest też, by pamiętać o tym, jak ziemia wydaje owoc: najpierw źdźbło, potem kłos, następnie ziarno w kłosie. W swej niecierpliwości zapominamy niejednokrotnie o tym, jak wiele potrzeba czasu, by mógł powstać owoc. Jest to ostrzeżenie, żebyśmy nie żądali zbyt wiele od tych, którzy są młodymi we wierze i nie oczekiwali od nich rzeczy niemożliwych. ",
        "bookID": 2,
        "verseRange": "4,21–4,29"
    },
    {
        "id": 79,
        "title": "Ewangelia Marka 4,30–41",
        "text": "Wiersze 26–29 mówią o tym, jak Bóg działa w Królestwie Bożym, tj. jak działa Duch Święty w sercach ludzi. Natomiast podobieństwo o ziarnie gorczycznym pokazuje ludzkie działanie w Królestwie Bożym i związaną z tym odpowiedzialność. Na początku rozprzestrzeniania się ewangelii chrześcijaństwo było czymś niepozornym. Ale stało się potężnym i wpływowym tworem, który zyskał uznanie w świecie. W konsekwencji większość z tych, którzy wyznają, że są chrześcijanami, nigdy tak naprawdę nie nawróciła się do Pana Jezusa. Słowo zasiane w ich sercach nie przynosi żadnego owocu. To, co uczniowie przeżyli, przeprawiając się przez jezioro, może być obrazem naszej wędrówki przez życie. Jesteśmy w drodze, przeprawiamy się na drugi brzeg i w łodzi naszego życia mamy Pana Jezusa, naszego Zbawiciela. Ale to nie oznacza, że wszystko pójdzie łatwo. Często Bóg dopuszcza, by szatan zagrażał nam poprzez silne sztormy i wysokie fale, co wystawia na próbę naszą wiarę. Czasem mamy też wrażenie, iż Pan śpi i nie troszczy się o nas. Jednak On doświadcza nas podobnie jak wtedy uczniów. Najpierw musieli zdać sobie sprawę z tego, że jeszcze niezbyt dobrze znają swego Mistrza, bowiem ten utrudzony Człowiek w ich łodzi, który w swej ufności do Boga mógł spać spokojnie nawet podczas sztormu, był jednocześnie Synem Bożym, któremu wszystko było posłuszne. Dlatego też musieli usłyszeć z Jego ust słowa nagany z powodu braku zaufania do Boga. ",
        "bookID": 2,
        "verseRange": "4,30–4,41"
    },
    {
        "id": 80,
        "title": "Ewangelia Marka 5,1–13",
        "text": "Człowiek opętany przez ducha nieczystego obrazuje stan ludzi w tym świecie. Są oni niewolnikami szatana, który jest bogiem tego świata. Ale Pan Jezus przyszedł, by okazać pomoc takim właśnie ludziom. Jednak zanim zobaczymy, co Pan uczynił dla opętanego, Duch Święty dokładnie opisze nam jego stan. Jak bardzo pokrywa się on z duchowym stanem niewierzących ludzi, którzy żyją bez Boga i bez nadziei! Grobowce przypominają nam o tym, że wszyscy podlegamy śmierci i nikt nie może tego zmienić. Łańcuchy i pęta wskazują na to, że człowiek podejmuje wysiłki, aby związać grzeszną naturę ludzką lub ją poprawić. Jednak wszelkie te działania są daremne. Człowiek nie ma ani mocy, by zmienić swą naturę, ani nie jest w stanie jej poskromić: „zamysł ciała (...) nie poddaje się zakonowi Bożemu, bo też nie może”, przeciwstawia się więc każdemu przymusowi (Rzym. 8,7). Tylko Pan Jezus, Syn Boży, jest w stanie uwolnić człowieka spod mocy szatana, gdyż poprzez swoją śmierć na krzyżu zwyciężył On tego mocarnego nieprzyjaciela. Kto dziś w pokucie i w wierze przyjdzie do Niego, doświadczy całkowitego uwolnienia. „Jeśli więc Syn was oswobodzi, prawdziwie wolnymi będziecie”. ",
        "bookID": 2,
        "verseRange": "5,1–5,13"
    },
    {
        "id": 81,
        "title": "Ewangelia Marka 5,14–20",
        "text": "Uwolnienie człowieka z mocy złego okazało się brzemienne w skutkach dla mieszkańców tej okolicy. Najpierw Gerazeńczycy musieli przeboleć stratę znacznego stada, ponieważ Pan pozwolił nieczystym duchom wejść w te nieczyste zwierzęta. Później musieli zmierzyć się z czymś o wiele większym. Gdy przyszli do Pana Jezusa, zobaczyli człowieka, który przedtem był opętany, a teraz był dowodem prawdziwego Bożego oswobodzenia. Ten, który dotychczas pędzony ciągłym niepokojem tułał się po grobowcach, siedział teraz spokojnie przy Panu „odziany i przy zdrowych zmysłach”. Takich zmian dokonuje ewangelia również i dzisiaj. Jedynie u Pana Jezusa człowiek może znaleźć spokój sumienia i pokój serca. I w rezultacie postrzega siebie i swoje otoczenie tak, jak widzi to Bóg: staje się rozumny. Jaka była reakcja Gerazeńczyków na to, co się wydarzyło? Zlękli się. Przerazili się konsekwencji, jakie spowodowała obecność Pana Jezusa wśród nich. Być może zauważyli również, że w ich życiu konieczna jest wewnętrzna przemiana, by mogli być czystymi przed Bogiem. Ale oni nie byli na to gotowi. Dlatego też prosili Pana Jezusa, by opuścił ich krainę. Jakże smutne jest to, gdy grzeszny człowiek nakazuje Zbawicielowi, by odszedł! Pan odchodzi, lecz pozostawia tego, który osobiście mógł świadczyć o Jego mocy i miłosierdziu. ",
        "bookID": 2,
        "verseRange": "5,14–5,20"
    },
    {
        "id": 82,
        "title": "Ewangelia Marka 5,21–34",
        "text": "Gdy Pan Jezus powrócił na zachodni brzeg jeziora Galilejskiego, kolejny już raz musiał się zmierzyć z ludzkim cierpieniem. Dwunastoletnia córka przełożonego synagogi leżała na łożu śmierci. Ciężko doświadczony ojciec pada do nóg Pana, prosząc Go usilnie o pomoc. Choć nie wątpił w Jego moc, obawiał się jednak, że jego córka umrze, zanim On tam dotrze. Wzywany do nagłego wypadku lekarz zazwyczaj nie zatrzymuje się nigdzie po drodze. Jednak tutaj, choć stawka jest wysoka, chodzi bowiem o życie dziecka, Pana zatrzymuje choroba innej osoby. Takie podejście możemy zrozumieć, gdy uzmysłowimy sobie, że On nie jest zwyczajnym lekarzem, lecz Panem, który ma moc nad życiem i śmiercią. Podobnie jak Jair, tak i ta chorująca od wielu lat kobieta miała wiarę, której Pan Jezus nie mógł pozostawić bez odpowiedzi. Gdy z ufnością dotknęła się Jego szaty, wyszła z Niego moc. Dlaczego Pan chce, by kobieta ta publicznie przyznała się do swego czynu? Chciał bowiem, by była świadoma wybawienia i miała radość z tego powodu. A było to możliwe tylko wtedy, gdy publicznie złożyła wyznanie wiary i usłyszała z ust Zbawiciela, że dzięki wierze otrzymała uzdrowienie i pokój. Pewność jej wybawienia ugruntowała się na słowach Pana, a nie na jej przeżytym doświadczeniu. ",
        "bookID": 2,
        "verseRange": "5,21–5,34"
    },
    {
        "id": 83,
        "title": "Ewangelia Marka 5,35–43",
        "text": "I ncydent z chorą, szukającą pomocy niewiastą, który zatrzymuje Pana w drodze, wystawia na ciężką próbę wiarę Jaira. A gdy do tego jeszcze nadchodzi wiadomość o śmierci córki, wydaje mu się, że cały wysiłek był daremny. Jednak Pan nie chce, aby w tej sytuacji wyciągnął on tak daleko idące wnioski. Dlatego od razu pociesza go słowami: „Nie bój się, tylko wierz”. Gdy Pan życia wkracza do domu śmierci, musi ustać wszelki płacz i lament. A nade wszystko nie może być miejsca na łzy, które temu ceremoniałowi towarzyszą. W tym przypadku Boża moc objawia się tylko w gronie rodziny. Dlatego wszyscy pozostali muszą wyjść. Jedynie trzech uczniów i rodzice dziewczynki są świadkami triumfu życia i miłości. Podobnie jest i w sferze duchowej, gdy człowiek przez nawrócenie i nowozrodzenie przechodzi ze śmierci do życia. Najczęściej dzieje się to w ciszy i samotności, choć niekiedy świadkami tego mogą być inne osoby, które pomagają przyjść do Zbawiciela. Dowodem na wzbudzenie z martwych jest to, że dziewczynka wstaje i chodzi. Tak też i jest z prawdziwym nawróceniem – z pewnością zostanie ono zauważone przez współwierzących. A ważne jest też, by to nowe życie od razu zostało nakarmione duchowym pokarmem – Słowem Bożym. ",
        "bookID": 2,
        "verseRange": "5,35–5,43"
    },
    {
        "id": 84,
        "title": "Ewangelia Marka 6,1–13",
        "text": "Podczas wykonywania swej publicznej służby w Galilei udaje się Pan Jezus też do Nazaretu, miasta, w którym się wychował. Tam znano Go jako cieślę – syna Marii, i nie zapamiętano Go jako kogoś szczególnego. A teraz, cóż za nauka i cudowne czyny! Nic więc dziwnego, że pytali: „Skądże to ma?”. Jednak ich reakcja napawa smutkiem: „I gorszyli się nim”. Nie chcieli uwierzyć, że Ten, który wśród nich dorastał, rzeczywiście jest Synem Bożym. Jednakże On, jako Syn Boży przyszedł do swoich, a oni go nie przyjęli (Jana 1,11). Ich niewiara spowodowała to, że niewiele mógł tam uczynić. Pan Jezus powołał dwunastu, by byli z Nim i zostali wysłani na zwiastowanie ewangelii (3,14) i oto nadeszła ta chwila. Zarówno wtedy, jak i dziś Pan nie posyła nikogo, kto nie zostałby przez Niego wcześniej wyposażony we wszystko, co niezbędne do służby. Z drugiej strony każdy sługa wykonujący powierzone mu zadanie musi swego Mistrza darzyć zaufaniem i być Mu całkowicie oddanym. Uczniowie zostali wysłani przez Mesjasza, który przyszedł do swoich. Jego lud był zobowiązany by ich przyjąć i wspierać. My jesteśmy w służbie uwielbionego Pana. W centrum naszego głoszenia jest krzyż i zmartwychwstanie Jezusa Chrystusa. Niewierzący, którym głosimy ewangelię, nie są zobowiązani, by to przyjąć. Jeśli zaś chodzi o wsparcie, to nas dzisiaj obowiązuje nakaz Pana Jezusa dany uczniom (Łuk. 22,35–36), który dotyczy czasu, gdy Jego już tutaj nie będzie. ",
        "bookID": 2,
        "verseRange": "6,1–6,13"
    },
    {
        "id": 85,
        "title": "Ewangelia Marka 6,14–29",
        "text": "Dokonania apostołów wysłanych przez Jezusa sprawiły, że Jego imię stało się znane wszędzie. Również i król Herod, pod panowaniem którego znajdowała się Galilea, usłyszał o Jezusie. Wieści te bardzo go zaniepokoiły. Myślał, że to Jan, którego kazał ściąć, zmartwychwstał. Duch Boży szczegółowo opisuje okoliczności męczeńskiej śmierci Jana Chrzciciela, aby ukazać nam, jak Herod zagłuszył swoje sumienie. Jan, głoszący pokutę wierny prorok nie bał się strofować nawet samego króla, wytykając mu jego grzechy, co też przypłacił życiem. Historia Heroda jest przykładem tego, co może się stać, jeśli człowiek nie nawróci się i nie odwróci od swego grzechu. Herod był otwarty na to, co słyszał od Jana, a nawet był mu przychylny. Jednak nie pokutował i nie osądził złych rzeczy w swoim życiu, dlatego przyszedł dzień, w którym szatanowi udało się go złapać na potrójny haczyk – na pożądliwość ciała, pożądliwość oczu i pychę życia. By zachować twarz, nie pozostało mu nic innego, jak tylko wydać rozkaz ścięcia Jana. Uczniowie Jana Chrzciciela przyszli, wzięli jego ciało i złożyli je w grobie. Kiedy Pan przyjdzie po swoich, prorok ten powstanie z martwych i będzie wśród szczęśliwych zaproszonych na wesele Baranka. (Obj. 19,9; Jana 3,29). ",
        "bookID": 2,
        "verseRange": "6,14–6,29"
    },
    {
        "id": 86,
        "title": "Ewangelia Marka 6,30–44",
        "text": "Apostołowie, których wysłał Pan Jezus, teraz powracają i zdają relację ze wszystkiego, czego dokonali. Zauważmy, iż każda służba wykonana z polecenia Mistrza w rezultacie prowadzi z powrotem do Niego. To daje możliwość powiedzenia Mu szczerze o wszystkim, co jest o wiele lepsze niż dzielenie się tym z ludźmi. On również wie, kiedy potrzebujemy wytchnienia i spokoju i daje go nam w zacisznym miejscu, z dala od niebezpieczeństw tego świata – tj. w Jego bliskości. Gdy uczniowie dopłynęli łodzią do swojego miejsca, zazwyczaj ustronnego, okazało się, że czekał tam już na nich wielki tłum. Ponieważ religijni przywódcy żydowscy byli złymi pasterzami i nie potrafili zaspokoić duchowych potrzeb swej owczarni, dlatego lud ten był jak owce, które nie miały pasterza. Pan Jezus, ten Dobry Pasterz był tym stanem głęboko poruszony. Z Jego ust wychodziły słowa, które pragnącym duszom przynosiły duchowy pokarm i orzeźwienie. Uczniowie wykazują troskę o fizyczne potrzeby zgromadzonych ludzi i Pan poddaje ich próbie. Ile nauczyli się od Niego, przebywając z Nim? Jak widać, niewiele. Brali pod uwagę jedynie kwotę, jaką dysponowali, zamiast polegać na Panu. Lecz On tę niewielką ilość pokarmu, którą mieli, wziął, pobłogosławił, i wszyscy zostali nasyceni. ",
        "bookID": 2,
        "verseRange": "6,30–6,44"
    },
    {
        "id": 87,
        "title": "Ewangelia Marka 6,45–56",
        "text": "Wygląda na to, że uczniowie wcale nie mieli zamiaru wracać na drugi brzeg. Mistrz przymusił ich jednak, by wyprzedzili go na drugą stronę jeziora, a oni byli Mu posłuszni. On chciał udać się na modlitwę. Widzimy tutaj, jaką rolę w życiu i służbie Pana Jezusa odgrywała właśnie modlitwa. Ona rozpoczynała Jego służbę, w jej duchu ją wykonywał i ona ją kończyła. To przykład godny naśladowania i dla nas! To, co wydarzyło się na jeziorze, może obrazowo odnosić się do czasów nam współczesnych. Chrystus odszedł do nieba i tam wykonuje swoją służbę. My przeprawiamy się na drugi brzeg. Jakże często wydaje się, że wszystko jest przeciwko nam. I czasami przydarza się nam to, co uczniom. Nie widzimy tego, że Pan Jezus w różnych okolicznościach chce przyjść nam z pomocą. Jego chodzenie po wodzie ma nam uzmysłowić, że On jest ponad wszelkimi okolicznościami, ma wszystko w swoich rękach i współdziała we wszystkim ku dobremu (Rzym. 8,28). O ile opis przeprawy przez jezioro może przedstawiać obrazowo czasy teraźniejsze, o tyle ostatni fragment tego rozdziału przedstawia nam czasy przyszłe – gdy Chrystus, jako Mesjasz objawi się swojemu ludowi jako słońce sprawiedliwości z uzdrowieniem na swoich skrzydłach (Mal. 3,20). Fragment ten ukazuje ponadto, jak wiele nędzy i duchowego ubóstwa było w Izraelu wtedy, gdy Chrystus jako Mesjasz przyszedł do nich. Jak On odpowiedział na ten ogrom biedy? Przyniósł im wielkie zmiłowanie, będąc światłością z wysokości (Łuk. 1,77–79). ",
        "bookID": 2,
        "verseRange": "6,45–6,56"
    },
    {
        "id": 88,
        "title": "Ewangelia Marka 7,1–16",
        "text": "Na początku tego rozdziału widzimy, że faryzeusze atakują Mistrza: „Dlaczego twoi uczniowie nie postępują według nauki starszych?”. Ich zarzut wobec uczniów, że nie myją rąk przed jedzeniem, nie dotyczy li tylko zachowywania czystości, lecz wiąże się z kwestią przestrzegania zwyczajów żydowskich w ogóle. Pan Jezus korzysta ze sposobności, by ukazać obłudę faryzeuszy i uczonych w Piśmie, którzy swoje tradycje mieli w większym poważaniu niż Słowo Boże. Bez ogródek Pan nazywa ich obłudnikami. Oni ściśle przestrzegali zewnętrznych form utrzymując, iż przez to służą Bogu. Na zewnątrz byli pobożni, jednak ich serca były daleko od Boga – tego Pan nie mógł zaakceptować! Pokazał im wyraźnie, że przez nauczanie i zachowywanie ludzkich tradycji unieważniają Słowo Boże. Także i my, chrześcijanie, skłaniamy się ku temu, by trzymać się tradycji i form. Samo w sobie nie jest to złe. Lecz staje się niebezpieczne, gdy zaczynamy przywiązywać do nich zbyt dużą wagę. Przyjrzyjmy się naszej postawie. Oto np. na nasze zgromadzenie przychodzi człowiek, który niedawno się nawrócił. Ponieważ pochodzi z całkiem innego kręgu, wiele naszych form jest mu jeszcze obcych. Jak zachowujemy się wobec niego? Baczmy, byśmy nie uważali go za mniej wartościowego chrześcijanina tylko dlatego, że czasami zachowuje się trochę inaczej niż my! ",
        "bookID": 2,
        "verseRange": "7,1–7,16"
    },
    {
        "id": 89,
        "title": "Ewangelia Marka 7,17–30",
        "text": "Po tym, jak Pan Jezus wykazał, że przewartościowanie nakazów może prowadzić do odsunięcia na bok Słowa Bożego, zaczął wyjaśniać, co tak naprawdę moralnie zanieczyszcza człowieka. Ale dlaczego uczniowie mieli problem ze zrozumieniem tego? Czy dlatego, że stwierdzenia Pana były zgoła inne niż wypowiedzi uczonych w Piśmie? Człowiek zanieczyszcza się nie tylko przez kontakt z rzeczami zewnętrznymi; w jego wnętrzu znajduje się źródło tego, co Bóg określa jako nieczyste i grzeszne. Jest nim ludzkie serce, z którego pochodzą złe myśli prowadzące do grzesznych słów i grzesznych czynów. Dla Bożej łaski, w mocy której działał nasz Pan, nie było żadnych barier narodowościowych. Wynika to wyraźnie z tego fragmentu. Cudzoziemka z Tyru, której córka była opętana przez demona, by otrzymać pomoc musiała określić swoją pozycję przed Bogiem – czyli to, że nie należy do narodu wybranego. W okresie zakonu, który wówczas jeszcze obowiązywał, ci, którzy nie należeli do ludu izraelskiego, nie mieli żadnych praw ani do Bożych obietnic, ani do błogosławieństw związanych z żydowskim Mesjaszem. Kobieta, która była Greczynką, dobrze zrozumiała wypowiedź Pana i właściwie się do niej odniosła. Zaapelowała jednak do Jego bezgranicznego miłosierdzia – i nie rozczarowała się! Teraz nie obowiązuje już zakon, lecz łaska. Dostęp do Zbawiciela i Jego łaski jest dziś jednakowy dla wszystkich, możliwy jedynie przez pokutę i wiarę. ",
        "bookID": 2,
        "verseRange": "7,17–7,30"
    },
    {
        "id": 90,
        "title": "Ewangelia Marka 7,31–37",
        "text": "ODziesięciogrodziu wspomina już rozdział 5. Wówczas Gerazeńczycy prosili Pana, aby opuścił ich krainę. Pan odszedł, jednak pozostał tam uzdrowiony przez Niego człowiek – świadek Jego mocy. Wydaje się, że świadectwo to przyniosło owoc, gdyż teraz przyprowadzają do Niego człowieka głuchoniemego, prosząc, by włożył na niego ręce. Uzdrowienie głuchoniemego to obraz nawrócenia się człowieka niewierzącego, który dotychczas pozostawał głuchy na Słowo Boże. Zostaje on przyprowadzony do Pana Jezusa. Pan wie, co mu dolega, dlatego dotyka jego uszu. Moc Pana uzdrawia go i całkowicie zmienia jego życie; daje mu też żywot wieczny, a ponieważ to Boże działanie dokonuje się w sercu, jakoby w ukryciu, dlatego też Pan bierze głuchoniemego na stronę. Nie czytamy nic o osobistej wierze uzdrowionego. Podkreślone jest jedynie to, co Pan uczynił dla niego. I jak zauważamy, On zawsze czyni jedynie dobro. Pokorny sługa Boży chce uniknąć rozgłosu. On nie zabiega o ludzką chwałę. Pragnie jedynie czynić to, co się podoba Ojcu i tylko u Niego szuka uznania (Jana 8,28–29). ",
        "bookID": 2,
        "verseRange": "7,31–7,37"
    },
    {
        "id": 91,
        "title": "Ewangelia Marka 8,1–13",
        "text": "Wokół Pana Jezusa znowu gromadzi się wielu ludzi. Jednak tym razem nie uczniowie (por. 6,34–44), lecz sam Pan jest szczerze zatroskany o potrzeby ludu, czym dzieli się ze swoimi uczniami. Ach, jakże cieszyłby się, gdyby podzielali Jego współczucie i okazywali wiarę w Jego wszechmoc! Jednak uczniowie w tej sytuacji są tak samo bezradni jak poprzednio. Jakże mało jeszcze znają swego Mistrza, skoro pytają: „Skądże ktoś potrafi ich nakarmić chlebem?”. Na szczęście nasza mała wiara nie jest w stanie ograniczyć łaski i mocy Bożej. Jako odpowiedź na ich pełne zwątpienia pytanie Pan bierze tę niewielką ilość pożywienia, jaką dysponowali i daje im, by rozdzielili zgromadzonym. Gdy wszyscy zostają nakarmieni, zostaje jeszcze siedem koszów resztek. Kiedy Pan Jezus znalazł się po drugiej stronie jeziora w okolicach Dalmanuty, kolejny raz spotyka się z atakiem ze strony faryzeuszy. Żądają od Niego znaku z nieba. Czyż ma im go ukazać? Czy te wszystkie cuda i znaki, które dotychczas czynił, nie były znakami z nieba ukazującymi łaskę i moc Bożą? Jednak Pan spotyka się tu jedynie z niewiarą i nieprzejednaną zatwardziałością serc, dlatego z powodu ich postawy niezwłocznie opuszcza to miejsce. Jakże tragiczna jest to sytuacja, gdy Pan pozostawia człowieka samemu sobie, bo nie może już dla niego nic więcej zrobić (por. Iz. 5,4)! ",
        "bookID": 2,
        "verseRange": "8,1–8,13"
    },
    {
        "id": 92,
        "title": "Ewangelia Marka 8,14–26",
        "text": "Uczniowie wzięli za mało jedzenia na drogę powrotną. I z tego też powodu znowu w ich sercach pojawia się troska, choć przecież niedawno dwukrotnie doświadczyli cudownej mocy swojego Mistrza, który niewielką ilością pożywienia nakarmił wielotysięczny tłum! O, jakże łatwo jest zapomnieć, a jak trudno się nauczyć! Duch Boży pokazuje nam w tym fragmencie jeszcze jedną rzecz, która miała tam miejsce. Pan chciał przekazać uczniom pewne pouczenie, ale oni byli tak zajęci przyziemnymi sprawami, że nie byli w stanie przyjąć tego, co chciał im powiedzieć. Czyż czasem i z nami nie jest tak, że jesteśmy tak bardzo zaabsorbowani jakimś problemem, że czytamy wprawdzie Biblię, ale nie jesteśmy w stanie nic z niej dla siebie wziąć? Jednak Pan wykazuje w stosunku do nas daleko idącą wyrozumiałość, taką, jaką okazywał swoim uczniów. Uzdrowienie ślepego z Betsaidy przebiegało w dwóch etapach. Oczywiście, Pan mógł w jednej chwili go uzdrowić (por. Łuk. 18,43). Wydaje się jednak, że to szczególne postępowanie z chorym ma obrazowo ukazać nam stan, w jakim znajdowali się Jego uczniowie. Oni wprawdzie nie byli już duchowo ślepi, gdyż uwierzyli w Jezusa, ale nie widzieli jeszcze wszystkiego we właściwym świetle. Uczniowie, podobnie jak uzdrowiony, mieli zachwianą perspektywę i nie rozróżniali proporcji; ich uwagę przykuwała ludzka wielkość. Dlatego też człowieczeństwo ich Mistrza wywierało na nich większe wrażenie niż Jego boskość. ",
        "bookID": 2,
        "verseRange": "8,14–8,26"
    },
    {
        "id": 93,
        "title": "Ewangelia Marka 8,27–38",
        "text": "Wielokrotnie już widzieliśmy, jak uczniowie byli nieświadomi tego, kim naprawdę był ich Mistrz. Ludzie myśleli o Nim różnie – jedni, że jest Janem Chrzcicielem, inni, że Eliaszem, a jeszcze inni, że jednym z proroków. Teraz Pan otwarcie pyta o to swoich uczniów: „A wy za kogo mnie uważacie?”. Piotr odpowiada w imieniu wszystkich: „Tyś jest Chrystus”. Ale dlaczego nie mają tego rozgłaszać? Przecież to było prawdą! Wypowiedź Pana, która następuje po stwierdzeniu Piotra wszystko wyjaśnia. Pan Jezus dobrze wiedział, że Jego lud nie przyjmie Go jako swego Mesjasza (Chrystusa). Mówi więc uczniom o swoim przyszłym odrzuceniu i zapowiada swoją śmierć, ale też i zmartwychwstanie; mówi otwarcie o czymś, co nieuniknione, co musi nadejść. Piotr, który miał inne wyobrażenie o Mesjaszu, uważał w tym momencie za właściwe upomnieć Pana. Jego myślenie nie było jednak zgodne z wolą Bożą, ale całkowicie jej przeciwne, ponieważ nie myślał o tym, „co Boskie, tylko o tym, co ludzkie”. Fakt odrzucenia Chrystusa przez naród miał poważne następstwa i dla uczniów. Niełatwo jest bowiem naśladować znieważonego i ukrzyżowanego Pana. Kto chce być Jego uczniem, musi być gotowy – jeśli chodzi o otaczający go świat – by zaprzeć się samego siebie i wyrzec się swego „ja”. Nie można Go naśladować i jednocześnie zabiegać o przywileje w tym świecie. Ale każde wyrzeczenie ze względu na Pana prowadzi do obfitej zapłaty w niebie. ",
        "bookID": 2,
        "verseRange": "8,27–8,38"
    },
    {
        "id": 94,
        "title": "Ewangelia Marka 9,1–13",
        "text": "Czy uczniowie usłyszawszy od Pana o Jego przyszłych cierpieniach i śmierci mieliby na zawsze utracić nadzieję na wspaniałe Królestwo pod Jego rządami jako Mesjasza? Nie, bowiem to pełne chwały Królestwo nastanie w swoim czasie. Trzech z nich mogło zobaczyć na Górze coś z tej przyszłej chwały, „która nadejdzie w mocy”. Przemienienie Pana i głos Ojca – o czym mogli opowiedzieć dopiero po Jego zmartwychwstaniu – miały ich wzmocnić i pocieszyć, by jako świadkowie Jego cierpień nie ulegli przygnębieniu i zwątpieniu. Scena na Górze Przemienienia pokazuje, kto będzie miał udział we wspaniałości Królestwa. Mojżesz jest przedstawicielem wszystkich wierzących, którzy zasnęli w Panu i zostaną wzbudzeni przy Jego przyjściu; a Eliasz przedstawicielem tych wierzących, którzy w momencie przyjścia Pana będą żyli na ziemi. Obie te grupy będą mieć udział w niebiańskiej części Królestwa. Natomiast ci trzej uczniowie reprezentują wiernych, którzy przy objawieniu się Pana w mocy i chwale (przyjście z Kościołem) odziedziczą ziemską część Królestwa. Pytanie uczniów dotyczące przyjścia Eliasza nawiązywało do tego, co zobaczyli na Górze i odnosiło się do proroctwa Malachiasza (3,1.23.24). Częściowym wypełnieniem tego proroctwa było już przyjście Jana Chrzciciela, został on jednak odrzucony i stracony. Całkowite wypełnienie się tego, co zostało zapowiedziane przez proroka, dokona się dopiero w przyszłości, kiedy to Syn Człowieczy zostanie odrzucony. ",
        "bookID": 2,
        "verseRange": "9,1–9,13"
    },
    {
        "id": 95,
        "title": "Ewangelia Marka 9,14–29",
        "text": "Trzem uczniom schodzącym z Góry, na której przeżyli wspaniałe chwile, ukazuje się bardzo smutny widok: załamany ojciec szuka pomocy dla swego opętanego syna. Wydaje mu się, że nikt już nie może pomóc – uczniowie nie mogli wypędzić demona, choć mieli ku temu moc (por. 6,7), zaś uczeni w Piśmie wykorzystują tę sytuację, by wszcząć sprzeczkę z uczniami. Ale nadchodzi Pan Jezus i w tym momencie wszelkie problemy zostają rozwiązane. Ten, który zna serca, wskazuje wpierw, że to niewiara jest powodem tego, iż człowiek zawodzi, jak było to w przypadku uczniów. Następnie zwraca się do zasmuconego ojca: „Przywiedźcie go do mnie”! Nie ma co do tego wątpliwości, że Pan mógł mu pomóc. Z Jego strony nie było żadnego „jeśli”, jednak chciał ujrzeć wiarę w sercu tego człowieka. Wtedy, gdy zatroskany ojciec całkowicie zaufał Panu Jezusowi, nadeszła pomoc, uzdrowienie. Uczniowie, których Pan musiał określić mianem „pokolenia bez wiary”, nie rozumieli jeszcze, dlaczego nie potrafili wypędzić demona. Pouczenie, jakie otrzymali od Niego, powinniśmy także i my wziąć sobie do serca. By móc wykorzystywać darowaną przez Pana moc czy dar, niezbędne są wiara i zaufanie, trwanie w zależności poprzez modlitwę i samozaparcie, którego wyrazem jest post. ",
        "bookID": 2,
        "verseRange": "9,14–9,29"
    },
    {
        "id": 96,
        "title": "Ewangelia Marka 9,30–50",
        "text": "Prawdziwy sługa Boży nie szukał nigdy swojej własnej chwały. Zawsze wycofywał się, gdy ludzie chcieli Go wywyższyć. Dla Niego samego było oczywiste, że Jego droga prowadzi na krzyż, na Golgotę. Pan przygotowywał na to uczniów. Jednak oni tego nie rozumieli. W przeciwieństwie do swojego Mistrza uczniom chodziło o własną chwałę, sprzeczali się, który spośród nich jest największy. W jakże delikatny sposób, dając za przykład dziecko, Pan pokazał im, czym jest prawdziwa wielkość! Czy to pouczenie jest i dla nas ważne? Wydaje się, że Jan nie wziął sobie do serca pouczeń Mistrza, bo mówi: „Zabroniliśmy mu, gdyż on nie chodzi z nami”. Odpowiedź Pana jasno wskazuje, iż niewłaściwe jest wszelkie działanie, które jest nacechowane duchem sekciarstwa. (wersety 39–40). Mistrz mówi: „Kto nie jest ze mną, ten jest przeciwko mnie” (Łuk. 11,23) – konieczne jest więc wyraźne określenie się. Począwszy od wersetu 42. Pan zwraca się nie tylko do uczniów, ale do wszystkich, którzy Go słuchali. W słowach pełnych powagi wskazuje, jak łatwo można zaprzepaścić życie wieczne i na zawsze trafić do piekła. Oczywiście, nie chodzi tu o to, że trzeba się w jakiś sposób okaleczać, by nie zginąć na wieki; ręka, noga czy oko, to obrazowo różne przeszkody, które stają człowiekowi na drodze, by pokutował i uwierzył w Zbawiciela; mogą to być np.: kariera zawodowa, niewierzący przyjaciele czy uciechy tego świata. ",
        "bookID": 2,
        "verseRange": "9,30–9,50"
    },
    {
        "id": 97,
        "title": "Ewangelia Marka 10,1–16",
        "text": "Pan Jezus zbliża się powoli do Jerozolimy, gdzie miał umrzeć (por. werset 32). Jednak to, co było przed Nim, w żaden sposób nie wpływało hamująco na Jego służbę. „On znowu nauczał jak to miał w zwyczaju”. Gdy faryzeusze przychodzili do Pana, mieli tylko jedno na celu: przyłapać Go na czymś. Tym razem próbują osaczyć Pana, stawiając Mu pytanie dotyczące rozwodu. Próba faryzeuszy zostaje jednak udaremniona, a pouczenia, które Pan Jezus dał, odpowiadając na postawione pytanie, nic nie straciły na swej ważności. Bóg stworzył człowieka jako mężczyznę i kobietę, i połączył ich węzłem małżeńskim. To, co On złączył, człowiek nie powinien rozłączać. Kto się więc rozwodzi, postępuje sprzecznie z wolą Bożą. Gdy będąc w domu, uczniowie powrócili do tego pytania, Pan wyjaśnił im jeszcze raz, że rozwód i powtórne małżeństwo to cudzołóstwo. Ten fragment Pisma pokazuje dobitnie, że Bożym zamierzeniem co do małżeństwa była monogamia, nawet jeśli w czasach Starego Testamentu przez pewien okres dopuszczał On wielożeństwo (poligamię). Poprzez to, że do Zbawiciela przyprowadzono dzieci, temat małżeństwa i rodziny był niejako kontynuowany. Jednak uczniowie sprzeciwiali się temu, by absorbowały one Jego uwagę. Ale Pan pokazał swoim uczniom, jak wielką wartość mają dzieci w Jego oczach. Brał je w swoje ramiona, kładł na nie ręce i błogosławił. ",
        "bookID": 2,
        "verseRange": "10,1–10,16"
    },
    {
        "id": 98,
        "title": "Ewangelia Marka 10,17–31",
        "text": "Człowiek, który upadł przed Panem Jezusem na kolana, i zapytał: „Co mam czynić, aby odziedziczyć żywot wieczny?” miał poważny dylemat. Zadał sobie niemało trudu, aby stosować się do wymagań zakonu, szczególnie do tych, które dotyczyły relacji z bliźnimi. Jednak do końca nie był pewien, że to wystarczy, by osiągnąć życie wieczne; dlatego z tym problemem zwraca się do Pana Jezusa. Tak więc Pan – spojrzawszy na niego z miłością – musiał mu pokazać, czego mu brakuje: wiary w Niego jako Syna Bożego i gotowości, by pójść za Nim drogą wyrzeczeń. Na to jednak ten człowiek, niestety, nie był gotowy. To pobudziło Pana, by powiedział swoim uczniom coś na temat bogactwa. Bogatym ludziom o wiele trudniej wejść do Królestwa Bożego niż biednym, gdyż serca ich są przywiązane do majętności i mimowolnie pokładają w nich nadzieję. Jest to przeszkodą ku temu, by uwierzyć w Pana Jezusa, który nie obiecuje tu na ziemi żadnych luksusów, lecz wzywa, by Go naśladować, poświęcając wszystko dla Niego (por. 8,34–37). Dla uczniów słowa ich Mistrza były trudne do przyjęcia, uważali bowiem, że bogactwo jest oznaką Bożej przychylności. Dlatego pytali zdziwieni: „któż może być zbawiony?”. Jakże piękna jest odpowiedź Pana! To, czego my nie potrafimy, to może uczynić tylko Bóg: On może zbawić każdego człowieka! ",
        "bookID": 2,
        "verseRange": "10,17–10,31"
    },
    {
        "id": 99,
        "title": "Ewangelia Marka 10,32–45",
        "text": "Piotr zapewne oczekiwał, że Pan da im nagrodę za ich poświęcenie, kiedy mówił o uczniach, że opuścili wszystko i poszli za Nim. Jednak tak się nie stało, co więcej, wkrótce to ich poświęcenie miało zostać wystawione na ciężką próbę. Pan chciał, by uczniowie byli coraz bardziej świadomi tego, co ma Go spotkać w Jerozolimie; dlatego im o tym mówił, a oni choć tego nie rozumieli, pomimo obaw szli za Nim. Być może Jan i Jakub wywnioskowali z nauczania Mistrza, że nadejście Królestwa to tylko kwestia czasu. Dlatego przedstawiając swą prośbę, chcieli sobie zapewnić dobrą przyszłość. Nie wiedzieli jednak, o co proszą. Pan musiał im wyjaśnić, że droga do chwały prowadzi nieuchronnie przez cierpienia. Czy synowie Zebedeusza zrozumieli coś z tego, o czym my później czytamy w Liście do Rzymian (8,17): „jeśli tylko razem z nim cierpimy, abyśmy także razem z nim uwielbieni byli”? Wydaje się, że pozostałych dziesięciu uczniów myślało podobnie jak Jan i Jakub, ale ci dwaj uprzedzili ich swą prośbą. Pan widział, że w sercu każdego z Jego uczniów było pragnienie, by być wielkim. Na przykładzie swojej osoby pokazał im, jakiego powinni być usposobienia. Według Bożej oceny, kto chce być pierwszy, ma wszystkim służyć. Nauczyliśmy się już tej lekcji? Werset 45. wskazuje na Pana, jako na przykład sługi i wyjaśnia znaczenie Jego śmierci. On dał swoje życie jako okup za wielu, tzn. za wszystkich, którzy w Niego uwierzą. ",
        "bookID": 2,
        "verseRange": "10,32–10,45"
    },
    {
        "id": 100,
        "title": "Ewangelia Marka 10,46–52",
        "text": "Wdrodze do Jerozolimy nasz Pan musiał przechodzić przez Jerycho. To miasto przeklął kiedyś Jozue. Nigdy nie miało być odbudowane (Joz. 6,26; 1. Król. 16,34). Jednak łaska i miłosierdzie Boże nie omija nawet takiego miejsca. Jakże to cudowne! Przy wyjściu z miasta, poza jego bramami widzimy ślepego żebraka, który ma dość wiary, by osobiście doświadczyć miłosierdzia Pana. Bartymeusz musiał wiedzieć ze słyszenia o Panu, gdyż: „Usłyszawszy, że to Jezus z Nazaretu, począł wołać”. Tytułuje Pana „Synem Dawida”, co jest świadectwem jego wiary. Wielu z tych, którzy nie poznali, kim jest Jezus ani nie potrzebowali Jego miłosierdzia, chce uciszyć wołającego żebraka. Jakże często tacy ludzie są przeszkodą dla tych, którzy chcą przyjść do Pana Jezusa. Wiara, jaką miał Bartymeusz, nie pozwala mu jednak zamilknąć i Pan zatrzymuje się i woła ślepego do siebie. Dlaczego Pan pyta go, co jest jego pragnieniem? Zbawiciel chce, by ten człowiek dokładnie sprecyzował swoją prośbę. Tego żąda również i od nas, gdy przychodzimy do Niego w modlitwie. Bartymeusz nie tylko odzyskał wzrok, ale również jego serce związało się z Tym, który go uzdrowił i otworzył jego oczy – poszedł on za Nim. ",
        "bookID": 2,
        "verseRange": "10,46–10,52"
    },
    {
        "id": 101,
        "title": "Ewangelia Marka 11,1–11",
        "text": "Tymczasem Pan Jezus zbliża się do Jerozolimy, by zgodnie z proroctwem Zachariasza wkroczyć tam jako Król: „Oto twój król przychodzi do ciebie, sprawiedliwy on i zwycięski, łagodny i jedzie na ośle, na oślęciu, źrebięciu oślicy” (Zach. 9,9). Chociaż w tej Ewangelii Pan Jezus jest przedstawiony jako sługa Boży i prawdziwy Prorok, to jest On też Panem wszystkiego, i ma do dyspozycji każdą rzecz, która jest Mu potrzebna w służbie, w tym przypadku użyje oślę. Wiemy, że entuzjazm tych ludzi trwał krótko. Wołali oni: „Błogosławiony, który przychodzi w imieniu Pańskim” i oczekiwali od Chrystusa uwolnienia ich spod rzymskiego panowania i ustanowienia wspaniałego królestwa Mesjasza. Więc kiedy zobaczyli, że Jezus nie podejmuje żadnych działań w tym zakresie i nie wykazuje jakiejkolwiek aktywności politycznej, to kilka dni później wołali: „Ukrzyżuj Go!”. Oni nie oczekiwali wybawcy z niewoli grzechu! Pan Jezus wchodząc do Jerozolimy, skierował swe kroki najpierw do świątyni. Świątynia była centralnym punktem w relacji Izraela z Bogiem i tutaj najbardziej objawiała się jego religijność. Pan obejrzał wszystko, żaden szczegół nie uszedł Jego uwadze. Jednak to, co zobaczył tak w samej świątyni, jak i w Jerozolimie, nie pozwoliło Mu tam pozostać. Wyszedł z miasta i udał się do Betanii, gdzie mieszkali ludzie, których nie tylko dom, ale i serca były dla Niego otwarte. ",
        "bookID": 2,
        "verseRange": "11,1–11,11"
    },
    {
        "id": 102,
        "title": "Ewangelia Marka 11,12–19",
        "text": "Drzewo figowe, na którym Pan szukał owocu, a znalazł tylko liście, jest obrazem ludu izraelskiego i jego przywódców w tamtym czasie. Przez trzy lata wykonywał On pełną poświęcenia służbę wśród Żydów i nie znalazł pośród nich – poza pojedynczymi osobami, które Go poznały i przyjęły – żadnego owocu dla Boga. Przywódcy, jak i cały lud, odrzucili Go i szukali okazji, by się Go pozbyć. Nawet, jeśli nie był to jeszcze czas na figi, to na tym drzewie powinny były być już niedojrzałe owoce. Jednak Pan nie znalazł tam niczego oprócz liści. Drzewo było więc nieurodzajne. Poprzedniego wieczoru Pan „obejrzał wszystko w świątyni”, jednak nic nie czynił. Teraz przychodzi, by jako Pan domu, o którym powiedział, że jest domem Jego Ojca (Jan 2,16), zrobić w nim porządek. Bożym zamiarem było, by Jego świątynia w Jerozolimie była domem modlitwy dla wszystkich narodów. Żydzi jednak uczynili z niej miejsce, gdzie można było zarabiać pieniądze. Jak wielkie musiało być oburzenie kapłanów i uczonych w Piśmie przyglądających się temu, jak Pan ingeruje w ich sprawy – w końcu to oni byli stróżami świątyni! Nie mogli jednak nic uczynić. Możemy się dziwić, że Pan Jezus, którego działania są nacechowane łaską i miłosierdziem, podejmuje tak zdecydowane kroki. Pamiętajmy jednak, że On ujmuje się za Prawem, Bożą chwałą i świętością, która przystoi Jego domowi. ",
        "bookID": 2,
        "verseRange": "11,12–11,19"
    },
    {
        "id": 103,
        "title": "Ewangelia Marka 11,20–26",
        "text": "Proces obumierania drzewa postępuje od gałęzi do korzenia. Drzewo figowe przeklęte przez Pana uschło od korzenia. Był to dowód Bożej ingerencji. Zauważył to Piotr i skomentował. Pan Jezus tę jego uwagę wykorzystuje, by powiedzieć coś na temat wiary i modlitwy. „Miejcie wiarę w Boga”. Te słowa mówią: ufajcie niewidzialnemu Bogu, a nie polegajcie na rzeczach widzialnych. Takim rzeczom jak żydowska służba świątynna czy ziemskie błogosławieństwa dane jedynie temu narodowi, Bóg może w każdej chwili położyć kres, jak to się stało z uschniętym drzewem figowym. Kto pokłada ufność tylko w rzeczach widzialnych, z pewnością się zawiedzie. Jeśli chodzi o modlitwę, to powinna być ona zanoszona w całkowitym zaufaniu do Bożej mocy i mądrości. Gdy się modlimy, Bóg widzi stan naszego serca i odpowiada stosownie do niego. Wiersze 25 i 26 mówią o tym, jaka powinna być też nasza postawa wobec bliźnich. Jeśli komuś, kto nas znieważył, zranił albo nam zaszkodził, z głębi serca nie przebaczymy, to nie pozwalamy Bogu, by On w pełni okazał nam swą ojcowską miłość i łaskę. By móc rozkoszować się Bożą łaską, nastawienie naszego serca wobec współbliźnich musi być również nacechowane łaską i miłosierdziem, których to wcześniej sami doświadczyliśmy. ",
        "bookID": 2,
        "verseRange": "11,20–11,26"
    },
    {
        "id": 104,
        "title": "Ewangelia Marka 11,27–33",
        "text": "Gdy nazajutrz Pan Jezus znowu znalazł się w świątyni, przyszli do Niego religijni przywódcy ludu, a odnosząc się do wydarzeń dnia poprzedniego, pytali: „kto Ci dał tę moc abyś to czynił”? Uważali, że jedynie oni mają za sobą autorytet prawa, dlatego żądali od Pana uwierzytelnienia swego czynu. Ale Pan Jezus odwraca tę sytuację i teraz On ich pyta. Odpowiedź, jakiej udzielą, dowiedzie, czy w ogóle mieli prawo stawiać Panu takie pytania. Sytuacja ta ujawnia w całej pełni obłudę żydowskich przywódców. Nie chodziło im wcale o świątynię, nie do końca uznawali też misję Jana Chrzciciela, poprzednika Mesjasza. Zdawali sobie też sprawę z tego, że nie otrzymają od Pana Jezusa konkretnej odpowiedzi i dlatego rozmyślali nad tym, co by Mu odpowiedzieć, by było to korzystne dla nich. W końcu odpowiedzieli wymijająco: „Nie wiemy”. Nie chcąc udzielić odpowiedzi na Jego pytanie, pozbawili się tym samym prawa, by żądać od Pana, aby uwierzytelnił On swój czyn. Poprzedniego dnia Pan objawił nieco ze swojego sędziowskiego autorytetu. Ale nie był to jeszcze właściwy moment, aby przedstawił On swoją moc egzekwowania prawa, bowiem najpierw musiało wypełnić się proroctwo Micheasza: „Kijem biją po twarzy sędziego Izraela” (Mich. 4,14; por. Mar. 15,18–19). ",
        "bookID": 2,
        "verseRange": "11,27–11,33"
    },
    {
        "id": 105,
        "title": "Ewangelia Marka 12,1–12",
        "text": "Przywódcy ludu próbowali pozbawić Pana autorytetu, w mocy którego działał. Poprzez podobieństwo o dzierżawcach winnicy dał im do zrozumienia, że znane Mu są ich ukryte myśli i dążenia, i zostaną one odpowiednio przez Boga osądzone. Ten fakt, że winnica jest obrazem Izraela, narodu wybranego przez Boga, któremu On dał swe obietnice, potwierdza wiele miejsc ze Starego Testamentu (np. Ps. 80,8–16; Iz. 5,1–7; Jer. 2,21). Dzierżawcy winnicy to odpowiedzialni za lud przywódcy, od których Bóg próbował odebrać plon najpierw przez proroków, a w końcu przez swego umiłowanego Syna. Zamiast oglądać plon winnicy Bóg zobaczył jedynie nienawiść i odrzucenie, z jakim spotkali się Jego posłańcy. A jak zachowali się przywódcy, gdy przyszedł jedyny Syn i Dziedzic? W rozdziale 11. czytaliśmy, że postanowili Go zabić. Już wkrótce wykonają swój zamiar, wydając Go na ukrzyżowanie. Jakie będą następstwa ukrzyżowania Mesjasza? Bóg na pewien czas odrzuci swój ziemski lud, odbierze im świadectwo, które mieli składać o jedynym Bogu i powierzy je innym. Komu? Wszystkim tym, którzy uwierzą w Pana Jezusa i jako latorośle zostaną wszczepieni w prawdziwy krzew winny (Jana 15). Wzgardzony Syn – zabity i „wyrzucony poza winnicę” – kamień, który odrzucili budowniczowie, stał się fundamentem i kamieniem węgielnym duchowego domu Bożego, Zgromadzenia (Mat. 16,18; Efez. 2,19–22; 1. Piotra 2,4–8). ",
        "bookID": 2,
        "verseRange": "12,1–12,12"
    },
    {
        "id": 106,
        "title": "Ewangelia Marka 12,13–17",
        "text": "Religijni przywódcy żydowscy domyślali się co prawda, że podobieństwo o winnicy mówiło o nich, jednak to nie poruszyło ich serc. Ich nienawiść do Pana nie zmalała, a tym bardziej szukali sposobu, by „pochwycić go w mowie” (por. Ps. 56,6–7). Posyłają więc do Niego faryzeuszy i Herodian, którzy używając pochlebstw zadają Mu pytanie, spodziewając się Go na nim przyłapać: „Czy wolno płacić podatek cesarzowi, czy nie? Mamy płacić czy nie płacić?”. Jeśli Pan by odpowiedział, że mają płacić podatek, oznaczałoby to, iż popiera rzymskich okupantów. A ten, kto wspiera wroga, nie mógłby być Mesjaszem. Jeśli natomiast stwierdziłby, że nie mają płacić, mogliby oskarżyć Go o występowanie przeciwko ustanowionej władzy. Jaką mądrością nacechowana jest reakcja i odpowiedź Pana! Ten biedny przybysz z nieba nie posiadał nawet jednego denara! Musieli Mu go przynieść i pokazać. I co potem? Zadając im pytanie dotyczące wizerunku na monecie, sprawił, że to nie On, lecz właśnie oni sami musieli wymienić tego, kogo poddanymi byli, czyli cesarza! Stwierdzając to, sami odpowiedzieli sobie na pytanie. Jednak Pan idzie jeszcze o krok dalej i mówi o wymaganiach Bożych. „Oddajcie cesarzowi, co cesarskie” – w tym zawierają się wszystkie nasze obowiązki wobec władzy. „A co Bożego, Bogu” – w tym zawiera się nasze całkowite poddanie się i posłuszeństwo Słowu Bożemu i wszelkim wymaganiom w nim zawartym. ",
        "bookID": 2,
        "verseRange": "12,13–12,17"
    },
    {
        "id": 107,
        "title": "Ewangelia Marka 12,18–27",
        "text": "Po faryzeuszach i Herodianach przyszli do Pana z pytaniem saduceusze. Saduceuszy można by porównać do teologów uważających, że Biblia nie jest inspirowanym Słowem Bożym. Jej treść próbowali tłumaczyć przy pomocy rozumu, a to, czego nie potrafili wytłumaczyć, odrzucali. Można odnieść wrażenie, że przez tak postawione pytanie do tej zgoła nieprawdopodobnej historii, chcieli wyśmiać prawdę o zmartwychwstaniu. Do tego celu miało posłużyć im miejsce z 5. Księgi Mojżeszowej 25,5. Jak odpowiedział im Pan? Zanim nawiązał do postawionego przez nich pytania, wskazał na główny powód, dla którego błądzili: oni nie znali Pism, i dlatego wyciągali niewłaściwe wnioski. Czytali Biblię w duchu pychy i niewiary, zamiast pokornie i z wiarą poddać się jej autorytetowi. Dla każdej niewiary Biblia pozostaje księgą zamkniętą. Ale w przypadku saduceuszy głównie chodziło o to, iż nie wierzyli Bogu i wątpili w Jego wszechmoc, co skutkowało tym, że zaprzeczali również zmartwychwstaniu. Z odpowiedzi Pana dotyczącej tak specyficznie sformułowanego pytania wynika, iż instytucja małżeństwa istnieje tylko na tej ziemi. Ustaje ono wraz ze śmiercią małżonków, choć prawdą jest to, że człowiek po śmierci nie przestaje egzystować i żyje nadal, i że będzie zmartwychwstanie. ",
        "bookID": 2,
        "verseRange": "12,18–12,27"
    },
    {
        "id": 108,
        "title": "Ewangelia Marka 12,28–34",
        "text": "J ednym ze słuchaczy, którzy przysłuchiwali się odpowiedziom Pana na stawiane Mu pytania był uczony w Piśmie. Słuchając Jego odpowiedzi, chciał i on zapytać o kwestię, nad którą często dyskutowano. Jakże cudownie wyrazistą otrzymał odpowiedź! Najważniejsza jest miłość do Boga i miłość do bliźniego. Miłość ta określa wszystko inne. Jeśli człowiek ma właściwy stosunek do Boga, wtedy jest on w stanie odpowiednio odnosić się do swoich bliźnich. Uczony w Piśmie zauważył nawet, że miłość do Boga i bliźniego jest ważniejsza niż zachowywanie zewnętrznych przepisów. Mówiąc to Panu, zapewne miał na myśli tekst z księgi Ozeasza (6,6). Uczony w Piśmie niedaleki był od Królestwa Bożego, ale jeszcze do niego nie wszedł. Czego mu brakowało? Nowego narodzenia, o którym Pan Jezus mówił kiedyś Nikodemowi (Jana 3,3–5). Albo innymi słowy: brakowało mu wiary w Osobę Syna Bożego, przed którą właśnie stał (Jana 3,36). Wkrótce Piotr będzie zwiastował Żydom: „Niechże tedy wie z pewnością cały dom Izraela, że Panem i Chrystusem uczynił Go Bóg, tego Jezusa, którego wy ukrzyżowaliście”. Obok tej Osoby nikt nie może przejść obojętnie, jeśli chce wejść do Królestwa Bożego. ",
        "bookID": 2,
        "verseRange": "12,28–12,34"
    },
    {
        "id": 109,
        "title": "Ewangelia Marka 12,35–44",
        "text": "Na koniec to Pan zadaje swoim słuchaczom pytanie. Jak to jest możliwe, by Chrystus (Mesjasz) był zarówno synem Dawida, jak i jego Panem? Jest tylko jedna odpowiedź: Chrystus, który jako człowiek jest prawdziwym synem Dawida, jako Syn Boży jest jednocześnie jego Panem (Rzym. 1,3–4) i tak też objawił się swojemu ludowi. On nie tylko dowiódł, że był Chrystusem, ale na wiele sposobów zaświadczył, że przyszedł od Boga, swojego Ojca. Jednak przywódcy i lud nie byli gotowi, by przyjąć tę prawdę i oddać należną Mu cześć. Pan przestrzega lud przed uczonymi w Piśmie. Bez ogródek ukazuje ich prawdziwe oblicze. Pokazuje, że są samolubni i wykorzystują swoją pozycję, aby wszystko kontrolować i odbierać cześć z tytułu zajmowanego przez siebie stanowiska. Ale przy tym byli też chciwi i starali się bogacić kosztem najuboższych i najsłabszych. Ich pobożność była tylko na pokaz, dlatego spotka ich surowszy sąd. W przeciwieństwie do uczonych w Piśmie, których musiał zganić, Pan nasz pochwalił biedną wdowę, która w Bożych oczach znaczyła więcej niż ci wykształceni, pobożni ludzie. Czyż słowa naszego Pana nie przemawiają i do naszych serc? On ocenia naszą ofiarność nie według jej wielkości, ale według tego, co pozostawiamy dla siebie. Ta kobieta dała w darze więcej niż wszyscy inni – bo dała wszystko, co miała. ",
        "bookID": 2,
        "verseRange": "12,35–12,44"
    },
    {
        "id": 110,
        "title": "Ewangelia Marka 13,1–13",
        "text": "Ówczesna świątynia w Jerozolimie musiała robić duże wrażenie. Ale Pan wiedział, że ta pełna chwały budowla zostanie całkowicie zniszczona i nie pozostanie z niej „kamień na kamieniu”. Kiedy to się stanie? Czterech uczniów oczekiwało od Pana odpowiedzi na to pytanie. Pan Jezus odpowiadając, mówi zarówno o czasie, gdy będzie jeszcze w niebie, jak i o czasie końca, na krótko przed swym objawieniem się w mocy i chwale. Nie podaje On uczniom dokładnej daty, ale opis tego, co będzie miało miejsce. Wiemy, że już w początkowym okresie chrześcijaństwa pojawili się zwodziciele, którzy sprowadzili wielu na błędne drogi. Do dnia dzisiejszego się to nie zmieniło. Narastanie niepokoju na świecie, pojawiające się zamieszki i konflikty pomiędzy narodami, jak i naturalne kataklizmy świadczą o nadchodzącym sądzie; jednak nie jest to koniec, lecz początek boleści. Werset 9. zapowiada prześladowanie wierzących w pierwszym okresie po wniebowstąpieniu Pana. Wtedy narastała wrogość ze strony Żydów. Ale ten fragment ma również wartość ponadczasową, tak jak pocieszenie zawarte w wersecie 11. Bóg, Duch Święty, przyjdzie z pomocą tym, którzy wezmą na siebie odpowiedzialność za świadectwo. Mar. 13,14–27 Od wersetu 14. tego rozdziału mowa jest o czasie sądu, który nadejdzie. Z Księgi Objawienia oraz z innych proroczych tekstów Nowego Testamentu wiemy, że po pochwyceniu zbawionych, gdy Pan po nich przyjdzie, nastanie czas sądu nad ziemią. W tym okresie bunt przeciw żyjącemu Bogu i odejście od Niego będzie największe z możliwych. Prorok Daniel nazywa to „obrzydliwością spustoszenia” (Dan. 12,11). Obraz bóstwa zostanie wystawiony w świątyni w Jerozolimie i stanie się przedmiotem kultu – będzie to najohydniejsze znieważenie Boga! Dla żyjących w tym okresie bogobojnych Żydów nastanie czas wielkiego ucisku, który trwać będzie trzy i pół roku. Bezbożność i prześladowanie bogobojnych, którzy nie będą czcili bóstwa będą tak straszne, że jedynym wyjściem będzie ukrycie się gdziekolwiek. Ten straszny czas przeżyje tylko niewielu bogobojnych – wierna resztka Żydów. Gdy udręka wiernych osiągnie swoje apogeum, wtedy sam Pan objawi się z nieba w wielkiej mocy i chwale, przychodząc im na pomoc. Wtenczas On zgromadzi swój wybrany lud i wprowadzi go w błogosławieństwa swego Królestwa. ",
        "bookID": 2,
        "verseRange": "13,1–13,13"
    },
    {
        "id": 111,
        "title": "Ewangelia Marka 13,28–37",
        "text": "J uż wcześniej wskazaliśmy na to, że w podobieństwach drzewo figowe jest obrazem narodu izraelskiego. Przez wiele stuleci był on rozproszony pomiędzy narodami. Od 1948 roku istnieje państwo Izrael. W nim ten naród jako całość odnalazł swoją tożsamość. Czyż nie potwierdza to słów Pana: „Gdy gałąź jego już mięknie i wypuszcza liście, poznajecie..., że blisko jest, tuż u drzwi”? Żyjemy w czasach, gdy wypełniają się zapowiedziane przez proroków wydarzenia. Pan wkrótce przyjdzie! Z wersetu 30. można wywnioskować, że Pan mówiąc o pokoleniu, miał na myśli jego moralny charakter, który nie cechuje tylko tych, którzy wówczas żyli. Ludzie ci byli złym pokoleniem, gdyż odrzucili Chrystusa, swojego Mesjasza. Pokolenie u kresu czasów będzie tak samo złe. Ono, podobnie jak tamci, odrzuci prawdziwego Mesjasza a przyjmie antychrysta. Tym, co nie przemija i trwa na wieki jest Słowo Boże. Pan spełni wszystkie zawarte w nim obietnice. Rozdział ten kończy się pełnym powagi wezwaniem skierowanym do wierzących każdego wieku: „czuwajcie i módlcie się”. Nasza odpowiedzialność jako odkupionego przez Pana ludu Bożego trwa tak długo, jak długo jesteśmy na tej ziemi. Czyż nie jesteśmy sługami chwilowo nieobecnego Pana? Czy każdemu z nas indywidualnie nie powierzył zadania do wykonania? Oby kiedy przyjdzie, zastał nas czuwającymi i wiernymi swemu zadaniu. ",
        "bookID": 2,
        "verseRange": "13,28–13,37"
    },
    {
        "id": 112,
        "title": "Ewangelia Marka 14,1–9",
        "text": "Bóg od zawsze wiedział, jak ludzie postąpią z Jego Synem. Dlatego już Stary Testament zawiera proroctwa mówiące o ich niecnych zamiarach (np. Ps. 64,5; Jer. 11,19). Arcykapłani i uczeni w Piśmie nie chcieli zgładzić Jezusa w święto, ponieważ byłoby to sprzeczne z ich zasadami religijnymi (por. Mat. 26,4; Jana 18,28). Ale zgodnie z Bożym postanowieniem prawdziwy Baranek paschalny miał umrzeć w święto Paschy. Pan Jezus był znienawidzony w Jerozolimie, ale mile widziany w Betanii. Mieszkali tam ludzie, którzy naprawdę go miłowali. Maria – siostra Marty i Łazarza, która bardzo ceniła Pana, poprzez swój czyn udowodniła, że wie, iż niebawem będzie musiał umrzeć, dlatego namaściła Tego, którego szczerze umiłowała (Jana 12,3). Niestety, Maria spotkała się z krytyką, bowiem to, co uczyniła dla Pana przez wielu zostało odebrane jako marnotrawstwo. Czy dla tych, którzy tak nieżyczliwie odnieśli się do jej pełnego determinacji czynu, Pan Jezus był również tak drogocenny? Pan bierze Marię w obronę i ocenia jej czyn jako dobry, mówiąc: Wszak dobry uczynek spełniła względem mnie. Przy tym wyjaśnia, jak wielkie duchowe zrozumienie przejawia się w tym czynie i zapowiada, że gdziekolwiek będzie głoszona ewangelia, będzie się o tym mówić na świadectwo, że wiara zmienia serca. Maria jest dobitnym przykładem tego, że odkupiony grzesznik dzięki wierze może przynosić Bogu duchowe, pełne wonności uwielbienie. ",
        "bookID": 2,
        "verseRange": "14,1–14,9"
    },
    {
        "id": 113,
        "title": "Ewangelia Marka 14,10–16",
        "text": "J akże odmienną sytuację od tej, która miała miejsce w Betanii, oglądamy w tym fragmencie! Tam pewna kobieta dowiodła, jak wiele dla niej znaczy Pan Jezus. Tutaj natomiast jeden z Jego uczniów pokazał, jak wiele dla niego znaczą pieniądze, które miłował bardziej niż swego Mistrza. Za kilka sztuk srebra gotów był wydać wrogom Tego Jedynego sprawiedliwego i świętego, od którego odebrał tylko dobro. Oto do czego prowadzi chciwość! Na pytanie uczniów, gdzie mają przygotować wieczerzę paschalną, Pan Jezus oznajmia im, że wszystko zostało już przygotowane. Oni mieli tylko pójść za mężczyzną niosącym dzban wody, który do tego miejsca ich doprowadzi. Uczniowie byli posłuszni i „znaleźli, jak im powiedział”. Tam też ją przygotowali. Czyż ta sytuacja nie pokazuje nam, że naszym życiem nie rządzi przypadek? Za wszystkim stoi opatrzność Boża, która tak kieruje, by Jego wola mogła się wypełnić. W tych wersetach mamy ilustrację oraz wskazówkę dotyczącą naszych spotkań jako zgromadzenia. Tam, gdzie wierzący zgromadzają się do imienia Pana Jezusa, tam jest Jego „pokój gościnny” tu na ziemi, i tam On obiecuje swoją obecność. Ale również jest tam ów mąż z dzbanem wody – Duch Święty, który działa poprzez ludzi obdarowanych przez Pana, by służyli innym. W tej „górnej sali” możemy spokojnie zasiąść u Jego stóp, aby przez Boże Słowo otrzymywać pokarm dla naszych dusz (5. Mojż. 33,3). ",
        "bookID": 2,
        "verseRange": "14,10–14,16"
    },
    {
        "id": 114,
        "title": "Ewangelia Marka 14,17–26",
        "text": "Choć Judasz zawarł już umowę z wrogami Jezusa i szukał tylko okazji, by Go wydać, to uczniowie nie wiedzieli jeszcze, jak złym człowiekiem był ich współtowarzysz. Dlatego byli bardzo zdziwieni słowami Pana, gdy mówił, że jeden z nich Go wyda. Nie wierząc nawet samym sobie, pytali: „Chyba nie ja, Panie?”. W tym momencie wypełnia się proroctwo z Psalmu 41,10 mówiące o znaku, który zdemaskuje zdrajcę. Nie mamy tutaj dokładnej relacji z przebiegu samej wieczerzy paschalnej, lecz wiemy, że właśnie ta szczególna Pascha stała się wypełnieniem tego, na co przez stulecia ona wskazywała, będąc obchodzona przez Żydów. Pan przerywa tę wieczerzę paschalną, by ustanowić dla swych uczniów pamiątkę swej śmierci. Najpierw bierze chleb, błogosławi, łamie i daje im, mówiąc: „Bierzcie, to jest ciało moje”. On wydał swe ciało na śmierć. On zmarł za nas na krzyżu i chce, byśmy o tym zawsze pamiętali. Następnie daje im kielich, mówiąc: „To jest krew moja nowego przymierza”. Krew również mówi o Jego śmierci, ale w związku z nią Pan nawiązuje do nowego przymierza. Jego śmierć na krzyżu jest nie tylko fundamentem naszego zbawienia, ale także fundamentem, na którym Bóg może zawrzeć nowe przymierze ze swoim ludem. W tamtej chwili Pan nie mógł pić z kielicha radości i błogosławieństw, ponieważ był przed Nim jeszcze kielich goryczy. Jakże mógłby się cieszyć, gdy przed Nim była noc, podczas której zostanie wydany? ",
        "bookID": 2,
        "verseRange": "14,17–14,26"
    },
    {
        "id": 115,
        "title": "Ewangelia Marka 14,27–31",
        "text": "Po odśpiewaniu hymnu Pan Jezus wraz z uczniami udał się na Górę Oliwną (Judasz wyszedł, zanim Pan ustanowił pamiątkę swej śmieci – patrz Jana 13,30). A gdy szli do ogrodu Getsemane, Pan zapowiedział swoim uczniom, że wydarzenia, które wkrótce nastąpią, mocno nimi wstrząsną – „Wszyscy się zgorszycie”. Kiedy zostanie uderzony, oni rozproszą się jak owce, które utracą swego pasterza. Jednak Pan nie pozostawia ich bez pociechy. Zapowiada, że nie zostanie On w stanie śmierci, lecz będzie wzbudzony. Zobaczą Go ponownie w Galilei. Dla Piotra było to zbyt wiele. On, który tak gorąco miłował swojego Mistrza deklaruje, że nigdy się Go nie zaprze. Niestety, zbyt polegał na swoich uczuciach, gdy mówił: „Choćby wszyscy (…) ja jednak nie”. Piotr gorzko doświadczył tego, jak ludzka miłość szybko kruszeje pod wpływem różnych okoliczności i jak łatwo może to doprowadzić do zaparcia się Tego, którego się w rzeczywistości miłuje. A ostrzeżenie Mistrza? Nie wziął go sobie do serca, choć Pan dobitnie powiedział: „Zaprawdę powiadam ci”. Niedobrze jest, gdy nie wierzymy słowom Pana Jezusa i przeciwstawiamy się im, mając własne zdanie. Jego słowo jest zawsze prawdziwe. Dlatego traktujmy poważnie ostrzeżenia zawarte w Biblii. ",
        "bookID": 2,
        "verseRange": "14,27–14,31"
    },
    {
        "id": 116,
        "title": "Ewangelia Marka 14,32–42",
        "text": "Gdy Pan Jezus przyszedł z jedenastoma do Getsemane, zaczął się „niepokoić i trwożyć”. Czy jesteśmy w stanie choć trochę zrozumieć niepokój Jego duszy? Tu jeszcze nie ma krzyża, lecz jedynie przeczucie tych okropnych godzin, które mają nadejść. Nasz umiłowany Pan wiedział, że zostanie obciążony naszymi grzechami i że za nas będzie grzechem uczyniony. Jakie były myśli Tego, który był święty, doskonały i bez grzechu – pozostanie dla nas tajemnicą. Cały swój niepokój oddaje Bogu, swojemu Ojcu i prosi Go: „Oddal ten kielich ode mnie”. Ale jednocześnie podporządkowuje się Jego woli, woli Boga. Wiemy, że było to niemożliwe, by minął Go ten kielich. Aby Bóg mógł przebaczyć grzesznikom ich winę, ktoś inny musiał umrzeć za ich grzechy. W swym modlitewnym boju Pan Jezus był zupełnie sam. Nawet od tych trzech uczniów, którzy znajdowali się nieopodal, nie otrzymał pocieszenia ani współczucia (Ps. 69,21). Wszyscy trzej zasnęli ze zmęczenia. Wiemy, że Piotr chciał być przy Nim, gdyż zapewniał Pana, że się Go nie zaprze. Teraz jednak nie potrafi czuwać nawet jednej godziny! A czy słowa, które Pan do niego skierował, nie były kolejnym ostrzeżeniem, by nie ufał on zbytnio samemu sobie? On jednak nie zważał na nie. Tymczasem nadchodzi chwila, gdy grzesznik podniesie swą rękę na Pana Jezusa, by Go pojmać. ",
        "bookID": 2,
        "verseRange": "14,32–14,42"
    },
    {
        "id": 117,
        "title": "Ewangelia Marka 14,43–52",
        "text": "J udasz idzie na czele uzbrojonej zgrai. To nie są rzymscy żołnierze, lecz słudzy wysłani przez przywódców narodu żydowskiego. Zdrajca daje im znak, by w ciemnościach pojmali właściwą osobę. Judasz zwraca się do Niego: „Mistrzu” – Rabbi (Nauczycielu), czyli tak, jak zwracał się do Jezusa przez ostatnie trzy lata. On zdradził swego Mistrza pocałunkiem, czymś, co wyraża miłość i bliską więź. Tak podle działa człowiek, gdy otwiera swe serce dla szatana (Jana 13,2.27). Piotr w swojej gorliwości próbuje bronić Pana. Czyni to jednak w niewłaściwy sposób i Pan musi interweniować, by naprawić tę sytuację (wiersz 47; por. Jana 18,10; Łuk. 22,51). Gdy uczniowie widzą, że pojmanie ich Mistrza stało się rzeczywistością, a On sam nie broni się i nie próbuje się uwolnić, ogarnia ich strach. Chcąc zachować swoje życie, opuszczają Go zupełnie. Wzmianka o młodzieńcu, który szedł za pojmanym Jezusem, a uciekł nagi pozostawiwszy swoją szatę, gdyż chciano go pochwycić, jest tylko w tej Ewangelii. Obrazuje on tych, którzy wiedzą, czym jest wiara, jednak nie jest ona dla nich rzeczywistością, nie mają jej w sercu. Mają religię, korzystają z niej w razie potrzeby, ale gdy potrzebna jest wiara, okazuje się, że są „nadzy”. ",
        "bookID": 2,
        "verseRange": "14,43–14,52"
    },
    {
        "id": 118,
        "title": "Ewangelia Marka 14,53–65",
        "text": "Tak oto ten pojmany człowiek zostaje postawiony przed swoich oskarżycieli i sędziów. Wydaje się, że wszyscy przywódcy Izraela zebrali się tamtej nocy. Piotr, który w ogrodzie Getsemane razem z innymi opuścił Pana, teraz powraca, by podążać w pewnej odległości za swoim Mistrzem. W pewnym sensie chciał dotrzymać swej obietnicy: „Nawet gdybym miał z tobą umrzeć, nie zaprę się ciebie”. Jednak próbuje to czynić w oparciu o własną siłę. Teraz siedzi wśród tych, którzy pojmali Pana, grzejąc się razem z nimi przy jednym ognisku. Żydowski sąd wydał wyrok na Pana Jezusa zanim jeszcze Go pojmano: ma umrzeć. Żydzi szukają więc oskarżycieli, którzy świadczyliby przeciwko Niemu, by usprawiedliwić wydany przez siebie wyrok śmierci. „Ale nie znajdowali”. Te fałszywe świadectwa były ze sobą tak sprzeczne, że na ich podstawie nie mogli Mu niczego udowodnić. Arcykapłan pyta Pana o Jego osobę. Wcześniej, gdy miał bronić się przed fałszywymi oskarżeniami, milczał. Teraz mówi prawdę, kim jest, wiedząc, że to, co powie, zostanie uznane za bluźnierstwo (Jana 18,4). Ponieważ potwierdził to, że jest Chrystusem i Synem Bożym, zapadł na Niego wyrok śmierci. Nasz Pan umarł za to, kim w rzeczywistości był i kim się stał: był Synem Bożym, który stał się Synem Człowieczym. ",
        "bookID": 2,
        "verseRange": "14,53–14,65"
    },
    {
        "id": 119,
        "title": "Ewangelia Marka 14,66–72",
        "text": "Relacja ze zdarzenia o tym, jak Piotr zaparł się swego Mistrza, ma nam wiele do powiedzenia. Jak doszło i jak dochodzi to takich rzeczy, i co robić, by w naszym życiu wiary nie było podobnych porażek? Czytamy, że Piotr siedział razem ze sługami arcykapłana i grzał się przy ich ognisku. Otaczający go ludzie i ich ognisko obrazują świat, w którym my, jako wierzący musimy żyć, choć do niego nie należymy. Postępujemy właściwie, jeśli nie podejmujemy wspólnych działań z tym światem (2. Kor. 6,14–18). Psalm pierwszy nazywa błogosławionym tego, który nie stoi na drodze grzeszników ani nie zasiada w gronie szyderców. Ktoś może powiedzieć: „Ale Piotr chciał tylko iść za swoim Panem”. Tak, jest to prawda, ale on próbował czynić to w oparciu o swoje siły – przed czym właśnie ostrzegał go Pan. Świat jest dla nas zbyt niebezpiecznym miejscem, byśmy sami mogli się w nim ostać. Silna wola Piotra nie wystarczyła, by wytrwał. Strach przed tym, że sam będzie uwięziony i być może nawet stracony, był tak wielki, że aż trzykrotnie zaparł się Pana. Widzimy, że ciemność, która była w jego sercu, stawała się coraz większa, bo dopiero, gdy kur zapiał po raz drugi, zrozumiał, co się stało. Możemy być zachowani tylko wtedy, gdy: a) ostrzeżenia Pana weźmiemy sobie do serca i będziemy się do nich stosować; b) będziemy opierać się tylko na Nim i Jego mocy. ",
        "bookID": 2,
        "verseRange": "14,66–14,72"
    },
    {
        "id": 120,
        "title": "Ewangelia Marka 15,1–15",
        "text": "Żydzi w tym czasie byli pod panowaniem Rzymian i nie mieli prawa wydawania wyroków śmierci. Dlatego też zaprowadzili Jezusa do rzymskiego namiestnika, Piłata, który był zarazem najwyższym sędzią. Bóg wykorzystał ówczesną sytuację polityczną do tego, by także i poganie byli pociągnięci do odpowiedzialności, jako współwinni śmierci Syna Bożego (Dz. Ap. 4,27–28). Religijni przywódcy skazali Pana Jezusa na śmierć na podstawie Jego wyznania, że jest Synem Bożym. Zdawali sobie jednak z tego sprawę, że przed świeckim sędzią to nie wystarczy, że musi zostać wniesione inne oskarżenie. Tak więc powiedzieli, że chciał uczynić się królem (por. wiersz 2). Jak zareagował na tę sytuację Piłat? Na pierwsze pytanie zadane oskarżonemu nie otrzymał jasnej odpowiedzi. A później nie otrzymał już w ogóle żadnej, bo tak, jak poprzednio, Pan wcale nie bronił się przed oskarżeniami i milczał. Piłat zamiast postąpić według obowiązującego prawa, chciał znaleźć inne wyjście, odwołać się do ludu. Być może miał nadzieję, że uda mu się doprowadzić do konfrontacji oskarżycieli z ludem, w wyniku czego będzie mógł puścić wolno niewygodnego dla siebie oskarżonego. Pomylił się jednak, gdyż presja, jakiej w końcu uległ, była tak wielka, że w ogóle nie próbował postąpić zgodnie z prawem, lecz uczynił wszystko, by zadowolić lud i skazał niewinnego Jezusa z Nazaretu, Syna Bożego na ukrzyżowanie. Jako przedstawiciel wymiaru sprawiedliwości odpowie on kiedyś za tę zbrodnię. ",
        "bookID": 2,
        "verseRange": "15,1–15,15"
    },
    {
        "id": 121,
        "title": "Ewangelia Marka 15,16–21",
        "text": "Pan Jezus zostaje wydany w ręce brutalnych żołnierzy rzymskich. Wiedzieli, że został oskarżony o to, że czynił się królem żydowskim, więc nie szczędzili Mu szyderstw. Gdy czytamy ten fragment Pisma, widzimy, że aby poniżyć Syna Bożego, który stał się człowiekiem, Jego własne stworzenie nie cofnęło się przed niczym; był bity, zmaltretowany i wyśmiany. W końcu został wyprowadzony na ukrzyżowanie. Pan Jezus umarł na krzyżu także i za tych ludzi! Ewangelista Mateusz wspomina o pełniącym wówczas służbę setniku rzymskim i jego żołnierzach, którzy byli głęboko poruszeni tym, co zobaczyli na Golgocie (zob. 27,54). Doszli oni do przekonania, że „zaprawdę Ten był Synem Bożym”. Być może któryś z nich doszedł również do prawdziwej pokuty i wiary. Na tym miejscu był ktoś, kto został przymuszony do wzięcia udziału w tym wydarzeniu: był nim Szymon Cyrenejczyk. Został on zmuszony do niesienia krzyża Pana. Fakt, że jego dwaj synowie są wymienieni z imienia, każe nam wnioskować, że byli oni już chrześcijanami, gdy ta Ewangelia była pisana. Ich ojciec pod przymusem został powiązany z Osobą Pana Jezusa, a oni dobrowolnie związali się z Nim, gdy uwierzyli w Niego jako swojego Zbawiciela, który na krzyżu zmarł za ich grzechy. ",
        "bookID": 2,
        "verseRange": "15,16–15,21"
    },
    {
        "id": 122,
        "title": "Ewangelia Marka 15,22–32",
        "text": "Pan Jezus zostaje zaprowadzony przez rzymskich żołnierzy na Golgotę. Tam podali Mu wino zmieszane z mirrą, napój o silnie odurzającym działaniu. Ale Zbawiciel odmówił jego przyjęcia. On był gotowy znosić ból i cierpienie bez znieczulenia. Godny uwielbienia Panie, jakże wytrwale szedłeś tą trudną drogą aż do końca! Szaty Pana były jedyną rzeczą, którą posiadał On na tej ziemi. Żołnierze uczestniczący w ukrzyżowaniu wzięli je i rozdzielili między siebie. O tym, że w tym momencie wypełniają proroctwo z Psalmu 22,19: „Między siebie dzielą szaty moje i o suknię moją los rzucają” – z pewnością nie wiedzieli. Gdy Pan został ukrzyżowany, była według żydowskiego czasu trzecia godzina dnia, a więc 9. rano. Kiedy Syn Boży, który stał się człowiekiem, nasz Zbawiciel i Pan, wisiał na krzyżu, nie było nikogo, kto uchroniłby Go przed obelgami i wzgardą, jakie znosił od swego stworzenia. Ludzie ze wszystkich grup społecznych brali udział w naśmiewaniu się z Niego. Byli tam ci, którzy w tym celu przyszli, ale i tacy, którzy akurat tamtędy przechodzili, czyli lud. Byli też religijni przywódcy, którzy wreszcie osiągnęli swój cel. Ci złorzeczyli Mu, mówiąc: „Innych ratował, a siebie samego wyratować nie może”. Nawet ci dwaj złoczyńcy, którzy z Nim byli ukrzyżowani, urągali Mu. ",
        "bookID": 2,
        "verseRange": "15,22–15,32"
    },
    {
        "id": 123,
        "title": "Ewangelia Marka 15,33–39",
        "text": "Około południa, gdy słońce było w zenicie, nastała ciemność nad całą ziemią i trwała przez 3 godziny. Skąd ta ciemność? Do tego momentu Pan Jezus znosi cierpienia, jakie zadawali mu ludzie; Jego nieprzyjaciele nie szczędzili Mu cierpień, zarówno cielesnych, jak i duchowych. Po kilku godzinach Jego niewysłowionej udręki nagle zapada nadnaturalna ciemność, która ma zasłonić przed wszelkim ludzkim okiem to, co ma się stać: Pan będzie znosił cierpienia ze strony Boga, gdyż cały Boży gniew z powodu naszych grzechów skupi się na Nim. On poniesie nasze winy i przyjmie dobrowolnie nasz sąd. Nic nie będzie Mu darowane! Ponieważ żaden człowiek nie byłby i nie jest w stanie zrozumieć, co to oznacza być opuszczonym przez Boga, dlatego Bóg sprowadził ciemność na całą ziemię. Dla nas również pozostaje to tajemnicą, co działo się w tych trzech godzinach ciemności. Jest to tajemnica Jego miłości. Wreszcie nadchodzi moment, gdy sam Bóg, władca całego wszechświata, uwalnia udręczonego ducha Jezusa. Ziemia zaczyna drżeć, a zasłona świątyni rozdziera się na dwoje. Czegoś takiego nigdy wcześniej nie przeżył pełniący służbę rzymski setnik. Będąc poruszony do głębi tym, jak skonał ten ukrzyżowany człowiek, stwierdził wobec wszystkich: „Zaprawdę Ten był Synem Bożym”. To za mnie i za ciebie poniósł Pan ten straszny sąd i śmierć, abyśmy mogli otrzymać od Boga przebaczenie naszych win i grzechów. Chciejmy nieustannie Mu za to dziękować! ",
        "bookID": 2,
        "verseRange": "15,33–15,39"
    },
    {
        "id": 124,
        "title": "Ewangelia Marka 15,40–47",
        "text": "Gdzie byli pozostali uczniowie Jezusa, którzy razem z Piotrem zapewniali, że nawet gdyby mieli z Nim umrzeć, to się Go nie zaprą (14,31)? Nic tutaj o nich nie czytamy. Poza Janem żaden z nich nie odważył się, by pójść na Golgotę. Były tam jednakże niewiasty, które naprawdę miłowały swojego Pana i z daleka przyglądały się temu, co się działo. Jakiż to musiał być dla nich ból, kiedy patrzyły na to wszystko i w końcu oglądały śmierć Tego, w którym pokładały tak wielką nadzieję (Łuk. 24,21)! Co miało stać się z umarłym Chrystusem? Bóg zadbał o to, by po Jego śmierci żaden grzesznik już nie targnął się na Jego ciało. Nie tylko wypełniło się to, że żadna „kość Jego nie będzie złamana” (Jana 19,36), ale również i to, co zapowiedział prorok Izajasz: „Miejsce pogrzebania dano Mu wśród bezbożnych, a grób tam, gdzie bogaczy się chowa” (Iz. 53,9; tłum. BW–P). Powszechnie szanowany członek Rady, Józef z Arymatei, zatroszczył się o ciało Jezusa. To, że Pan Jezus tak szybko umarł, zdziwiło także Piłata. Pan nie zmarł z wycieńczenia. Jako Syn Boży miał moc położyć swoje życie. Kiedy więc doskonałe dzieło odkupienia zostało wykonane, Syn oddał swego ducha w ręce Ojca. Józef z Arymatei z wielką starannością obszedł się z ciałem Pana i złożył je w wykutym w skale grobowcu. A świadkami tego znowu były wierne Panu niewiasty. ",
        "bookID": 2,
        "verseRange": "15,40–15,47"
    },
    {
        "id": 125,
        "title": "Ewangelia Marka 16,1–11",
        "text": "Kobiety, które widziały, gdzie składano ciało Jezusa, wziąwszy wonności, udały się tam wczesnym rankiem pierwszego dnia tygodnia. Kierowane miłością do Pana chciały oddać Mu ostatnią posługę. Przyszły jednak za późno. Tylko Maria z Betanii odpowiednio wcześnie namaściła Go na pogrzeb (por. 14,8). „Któż nam odwali kamień od drzwi grobu?” – martwiły się kobiety. Ale gdy podeszły bliżej, zobaczyły, co uczynił Bóg. Kamień był już odwalony, a w pustym grobie siedział ubrany w białą szatę młodzieniec, który zatrwożonym kobietom miał oznajmić cudowną nowinę, że Pan „wstał z martwych”. Tę radosną wieść kobiety miały przekazać dalej, a szczególnie Piotrowi. Pan Jezus wiedział, że ten Jego uczeń, który upadł, potrzebuje teraz zachęty, by nie zwątpić, dlatego też w swojej miłości zatroszczył się o niego. Pierwszą osobą, która widziała zmartwychwstałego Chrystusa, była Maria Magdalena. Pan uwolnił ją ze straszliwego zniewolenia. Teraz całkowicie należała do Niego. Jednak z początku i ona również nie wierzyła w Jego zmartwychwstanie. Ale widząc, jak bardzo jest zasmucona, Pan osobiście się jej ukazał. (Jana 20,11–18). Polecił jej, by tę jakże wspaniałą wiadomość o tym, że On zmartwychwstał, przekazała ciągle zasmuconym i płaczącym uczniom. Oni jednak jej nie uwierzyli. ",
        "bookID": 2,
        "verseRange": "16,1–16,11"
    },
    {
        "id": 126,
        "title": "Ewangelia Marka 16,12–20",
        "text": "Marek w swojej Ewangelii wspomina zarówno o spotkaniu Pana z Marią Magdaleną, co szczegółowo opisuje Jan (Jana 20,1–18), jak i to, co spotkało dwóch uczniów w drodze do Emaus, co z kolei dokładnie opisuje Łukasz (Łuk. 24,13–35). Jednak Ewangelista Marek o tych zdarzeniach pisze bardzo skrótowo, bez zbędnych szczegółów. Natomiast w wersetach 11. i 13. ostatniego rozdziału swej Ewangelii szczególnie podkreśla, że pozostali uczniowie nie uwierzyli tym świadectwom. Gdy Pan objawił się później jedenastu, musiał ich za to zganić. Wydaje się, że ich serca nie były jeszcze wtedy gotowe, by przyjąć do wiadomości fakt, że On zmartwychwstał. Choć apostołowie byli niedoskonałymi ludźmi, którzy popełniali błędy i mieli swoje słabości, to jednak Pan powierzył im bardzo poważne zadanie do wykonania: „Idąc na cały świat, głoście ewangelię wszystkiemu stworzeniu”. Ewangelia, dobra nowina o Zbawicielu, który umarł za grzeszników na krzyżu, nie zna granic. Jest ona oferowana wszystkim ludziom. Jednak uratowany będzie tylko ten, kto ją przyjmie wiarą. Kto uwierzy, poprzez chrzest wyznaje, że chce naśladować swojego Zbawiciela i Pana. Kto jednak zamyka swe serce na ewangelię, będzie na wieki zgubiony. W końcowym fragmencie tej Ewangelii widzimy Sługę i Proroka Bożego na chwalebnym miejscu w niebie. Na ziemi wykonał On swoją służbę, teraz zasiada po prawicy Ojca. Jednak na zawsze jest z tymi, którzy wiernie Mu służą, zwiastując dobrą nowinę. ",
        "bookID": 2,
        "verseRange": "16,12–16,20"
    },
    {
        "id": 127,
        "title": "Ewangelia Łukasza 1,1–4",
        "text": "Bóg użył wielu pisarzy, aby opisać osobę Pana Jezusa i Jego życie na ziemi. Łukasz przedstawia Chrystusa jako podobnego do nas Syna Człowieczego, z tą jednak różnicą, że był bez grzechu. W Ewangelii Łukasza odnajdujemy wypełnienie słów Zachariasza (6,12): „Patrzcie, oto mąż, którego imię brzmi Latorośl”. Gdy Duch Boży opisuje człowieczeństwo Pana Jezusa, nie pozostawia żadnej wątpliwości co do Jego pochodzenia: On jest Synem Bożym (Łuk. 1,35.78; 2,11.49; 3,22). W pierwszych czasach chrześcijaństwa wielu próbowało opisać życie Pana Jezusa, ale nie były to opisy natchnione. Inspirowana Ewangelia nie jest zwyczajną biografią, ale Bożym sprawozdaniem o Chrystusie, które przekazują wybrani przez Niego słudzy. Łukasz, z zawodu lekarz (Kol. 4,14), kieruje to sprawozdanie do wierzącego Greka, Teofila. Ewangelia Łukasza nie jest chronologicznym opisem zdarzeń, lecz ich metodycznym uporządkowaniem. ",
        "bookID": 3,
        "verseRange": "1,1–1,4"
    },
    {
        "id": 128,
        "title": "Ewangelia Łukasza 1,5–17",
        "text": "Łukasz posiadał wiele cech przypominających apostoła Pawła. Obydwaj mężowie byli pisarzami inspirowanymi przez Boga. Nie oglądali Pana cielesnymi oczyma, ale zostali przez Ducha Świętego pouczeni o wszystkim, co dotyczy Jego Osoby. Obydwaj mieli specjalne posłannictwo do narodów, ale nie zapomnieli przy tym o narodzie żydowskim. Dlatego na początku tej Ewangelii znajdujemy szczegółowy opis ówczesnego położenia Izraela, chociaż w istocie objawia ona łaskę Pana Jezusa dla wszystkich ludzi, anie tylko dla Żydów. Służba kapłańska w świątyni była sprawowana zgodnie z zaleceniami Dawida, a bałwochwalstwo było wyplenione (1. Kron. 24). Dom Pana był bogato ozdobiony (Łuk. 11,25), ale gdzie było serce narodu i jego przywódców? Jedynie kilka serc było oddanych Bogu, m.in. serca kapłańskiego małżeństwa. Małżeństwo to miało jednak zmartwienie – było bezdzietne. Sprawa ta była przedmiotem nieustannej modlitwy Zachariasza. Jego wytrwałość została poddana ciężkiej próbie. Dopiero wówczas, gdy oboje małżonkowie byli w podeszłym wieku, nastąpiło wysłuchanie modlitwy. Jakże długo musiał czekać również Abraham na wypełnienie obietnicy, którą otrzymał! Mogła ona zostać spełniona dopiero wtedy, gdy zniknęła wszelka ludzka nadzieja. Bóg musi niekiedy zabrać nam naturalne i ludzkie wsparcie, abyśmy tego, o co prosimy, oczekiwali tylko od Niego. ",
        "bookID": 3,
        "verseRange": "1,5–1,17"
    },
    {
        "id": 129,
        "title": "Ewangelia Łukasza 1,18–25",
        "text": "Bóg wysłuchał modlitw Zachariasza, jednak nie od razu przez narodziny długo oczekiwanego dziecka. Najpierw zapowiedział je przez jednego ze swoich wzniosłych sług. Miało to być nadzwyczajne dziecko: jako Nazyrejczyk od dnia swoich narodzin (4. Mojż. 6) miał wypełnić proroctwo Malachiasza oraz przygotować drogę Mesjaszowi (4,5–6). Jak zareagował kapłan na nowinę z nieba? Niewiarą. Chciejmy zapytać samych siebie, czy i my nie postępujemy podobnie. Gdy Bóg chce wysłuchać naszą prośbę, stawiamy przeszkody; gdy błogosławieństwo stoi przed drzwiami – wątpimy. Milczący Zachariasz jest obrazem narodu izraelskiego w obecnym czasie. Żydzi nie przyjęli Pana Jezusa i dlatego nie są w stanie wielbić Go za zmiłowanie nad człowiekiem. Żadna dusza nie może chwalić Boga i z serca Mu dziękować, jeśli nie przyszła jeszcze pod krzyż Golgoty i tam w wierze nie przyjęła Jezusa jako swojego Zbawiciela. Czy potrafisz już wysławiać i uwielbiać Pana z głębi serca? Jeśli tak, nie zaniedbuj tego! ",
        "bookID": 3,
        "verseRange": "1,18–1,25"
    },
    {
        "id": 130,
        "title": "Ewangelia Łukasza 1,26–38",
        "text": "Stulecia wcześniej ten sam anioł Gabriel został posłany na ziemię z pewnym zadaniem (Dan. 8 i 9). Już wtedy ogłosił przyjście Mesjasza i Jego odrzucenie (Dan. 9,52.26). Tu przychodzi z cudowną nowiną do Marii. To, co usłyszała, przekraczało jej wyobraźnię. Niemniej pytanie: „Jak się to stanie...?”, świadczy o jej ufającym i szczerym sercu (w przeciwieństwie do Zachariasza, por. w.  45). Maria zaufała Bogu: „...niech się stanie według słowa Twego” (w. 38). Wiersz 31. nie pozostawia żadnej wątpliwości, że przepowiedziany Boski Wybawiciel (Jezus – Jehowa jest ratunkiem) jest prawdziwym człowiekiem. Równocześnie jest o Nim mowa jako o Synu Bożym (w. 35). Synem Bożym był Pan Jezus już w wieczności, zanim stał się człowiekiem. Jako człowiek nie przestał być Synem Bożym i pozostał Nim także, gdy jako zmartwychwstały powrócił do nieba. Już przed narodzeniem anioł powiedział o Panu Jezusie: „...to, co się narodzi, będzie święte...”. To, że stał się prawdziwym człowiekiem, nie połączyło Go jednak w żaden sposób z upadłą naturą człowieka. On jest święty nie tylko w swojej boskiej naturze, ale także w swoim człowieczeństwie. Gdyby było inaczej, jakże mógłby stać się naszym Zastępcą i Wybawicielem? (1. Piotra 1,18–19). Panie Jezu, zaprawdę godny jesteś uwielbienia! ",
        "bookID": 3,
        "verseRange": "1,26–1,38"
    },
    {
        "id": 131,
        "title": "Ewangelia Łukasza 1,39–55",
        "text": "Dwie niewiasty, przez Boga szczególnie obdarzone łaską, spotykają się. Maria odwiedza swoją krewną. Szczęście obydwu jest niezmiernie wielkie, ale żadna z nich nie zapomina o swojej pozycji. Wiedzą, że osobiście potrzebują Wybawcy, który ma się narodzić, tak samo jak każdy inny człowiek (w. 47). Do nich także odnoszą się słowa: “wszyscy zgrzeszyli” (Rzym. 3,23). Obie mają świadomość, że są naczyniami łaski i błogosławieństwa. Maria mówi: “Oto bowiem błogosławioną zwać mnie będą wszystkie pokolenia”. W żadnym razie nie nazywa siebie samej błogosławiącą ani udzielającą błogosławieństwa. Pieśń Marii jest bardzo podobna do modlitwy Anny (1. Sam. 2). Obydwie niewiasty sławią z jednej strony świętość, a z drugiej miłosierdzie i łaskę Boga. Jedno nie wyklucza drugiego. Miłosierdzie, wymienione w tym rozdziale pięć razy (w. 50.54.58.72.78), oraz łaska towarzyszyć nam będą w tej Ewangelii na każdym kroku. Pamiętajmy jednak, że Bóg nie okazuje ich nigdy kosztem swojej świętości. Życie Pana Jezusa, pełne łaski w stosunku do ludzi, można zatytułować: „z wyjątkiem grzechu” (Hebr. 4,15). Po wzajemnym pokrzepieniu się Maria i Elżbieta rozstały się, aby na swoich miejscach wypełniać zadania dane im od Boga. ",
        "bookID": 3,
        "verseRange": "1,39–1,55"
    },
    {
        "id": 132,
        "title": "Ewangelia Łukasza 1,57–66",
        "text": "„Bo u Boga żadna rzecz nie jest niemożliwa” (w.37). Elżbieta, o której czytamy, że była bezpłodna i w  podeszłym wieku, urodziła syna. Czy możemy wyobrazić sobie jej radość? Wraz z narodzeniem największego proroka (Łuk. 7,28) kończy się doświadczanie Zachariasza. Kiedy Zachariasz pisemnie potwierdził, że zaakceptował wszystko, co przekazał mu anioł („Jan jest imię jego”), jego język rozwiązał się. Jaki był rezultat tej kary za grzech? Zachariasz uwielbia Boga. Boża kara nie była więc daremna. Jak to wygląda w naszym przypadku? Czy Bóg może z nami osiągnąć swój cel? A może nasze serce sprzeciwia się Bożemu działaniu? Jan oznacza: „Pan jest łaskawy”. Jaka łaska ze strony Boga była związana z tym imieniem! On miał przygotować drogę Temu, który był „pełen łaski i prawdy” i z którego pełni „wszyscy wzięliśmy, i to łaskę za łaską” (Jana 1,14.16). Wraz z narodzeniem Jana Bóg znowu zaczął zajmować się swoim ludem. Wszyscy, którzy o tym słyszeli, odczuli to. Ludzie widzieli palec Boży w tym zdarzeniu. Zastanawiali się: „Kimże będzie to dziecię?”. ",
        "bookID": 3,
        "verseRange": "1,57–1,66"
    },
    {
        "id": 133,
        "title": "Ewangelia Łukasza 1,67–80",
        "text": "Zserca Zachariasza usunięte zostały wszelkie przeszkody i mógł zostać teraz napełniony Duchem Świętym. Jak wielkich rzeczy dokonał Bóg w tej rodzinie: dziecko, matka i w końcu ojciec zostali naczyniami wypełnionymi przez Ducha Świętego (w. 15,41,67). W uwielbiającej pieśni szczęśliwego ojca przedmiotem chwały nie jest narodzony syn, lecz wypełnienie obietnic Bożych przez przyjście Chrystusa na świat. Pan Jezus jest zawsze przedmiotem uwielbienia wierzących i pozostanie Nim na wieczność. Zbawiciel jeszcze nie przyszedł, ale narodzenie Jana oznaczało początek tego cudownego wydarzenia (zbawienie, pokój, ratunek od wroga, przebaczenie grzechów). Zachariasz prorokuje. Natchniony Duchem Świętym mówi o rzeczach, które nadejdą. Żydzi nie zaznali jeszcze w tamtym czasie wybawienia od swoich wrogów. Znajomość zbawienia i przebaczenia grzechów objęła tylko małą liczbę spośród ludu izraelskiego. We wstępie Dziejów Apostolskich widzimy zgromadzonych tylko stu dwudziestu wierzących Żydów (Dz. Ap. 1,15). Naród jako całość nie był gotowy na przyjęcie Syna Najwyższego. Jan, jako Nazyrejczyk Boży od łona swojej matki, żył w odosobnieniu, nawet z dala od swojej rodziny. Rzeczywiście był to prorok, który miał charakter Eliasza (por. 1. Król. 17,3). ",
        "bookID": 3,
        "verseRange": "1,67–1,80"
    },
    {
        "id": 134,
        "title": "Ewangelia Łukasza 2,1–7",
        "text": "Według proroctwa Micheasza było jasne, że Mesjasz narodzi się w Betlejem (Mich. 5,1), ale Maria z Józefem mieszkali na północy kraju, w Nazarecie. Bóg przemawiał przez usta proroków i On też zatroszczył się o to, aby Jego słowa się wypełniły. Posłużył się cesarzem Augustem, którego silne panowanie rozciągało się praktycznie nad całym ówczesnym światem. Cesarz wydał zarządzenie o spisie ludności i Józef z Marią, którzy byli z rodu Dawida, musieli iść do miasta Betlejem. Bóg nie był zainteresowany spisem, ale wypełnieniem swego słowa. Cesarz oczywiście nie domyślał się tego, jak ważne było ustalenie tej daty, aby Ten, o którym mówili prorocy i który będzie kiedyś rządził całym światem, mógł się narodzić w tym mieście. Gdy Bóg wypełnia swoją wolę, wszystko jest do Jego dyspozycji – czy to cesarz, czy ryba jak w przypadku Jonasza, czy też oślica Bileama. Proroctwo Izajasza wypełniło się w bardzo prymitywnej miejscu (Izaj. 9,5–6): „Dziecię narodziło się nam (…) i nazwą go: Cudowny, Doradca, Bóg Mocny, Książę Pokoju”. Syn Boży, Król Izraela, leży w żłobie jako dziecko bardzo biednych ludzi! Czy nie porusza to naszych serc? ",
        "bookID": 3,
        "verseRange": "2,1–2,7"
    },
    {
        "id": 135,
        "title": "Ewangelia Łukasza 2,8–20",
        "text": "Nawet jeśli narodzenie Jezusa zostało ukryte przed oczami świata i nastąpiło bez rozgłosu, to niebo nie mogło przemilczeć tego faktu. Kiedy Pan i Zbawiciel leżał w żłobie, chwała Jego opromieniła prostych pasterzy. Każdy człowiek jest grzesznikiem i kiedy staje w świetle Bożym, ma powody, aby się bać. Ale anioł przyszedł z dobrą nowiną, która była przeznaczona dla takich właśnie ludzi. Dlatego powiedział do pasterzy: „Nie bójcie się”. Jeden z aniołów przyniósł dobrą nowinę, a całe zastępy niebieskie sławiły przyjście tego dziecka na świat. Wiedziały bowiem, że przez Niego Bóg zostanie w pełni uwielbiony, a Jego cierpienie i śmierć stworzą podstawy do prawdziwego pokoju na tym świecie. Bóg ujął się nie za aniołami, lecz za upadłymi ludźmi. Chciał nas zbawić i przyprowadzić do siebie „według woli swojej” (Efez. 1,5–7). „Maria zaś zachowywała wszystkie te słowa, rozważając je w swoim sercu” (w. 19). Czy my też jesteśmy poruszeni, gdy słyszymy o Panu Jezusie? Czy słowa mówiące o tej cudownej Osobie rozweselają nasze serca? Czy zachowujemy te słowa w naszych sercach? ",
        "bookID": 3,
        "verseRange": "2,8–2,20"
    },
    {
        "id": 136,
        "title": "Ewangelia Łukasza 2,21–38.",
        "text": "Chociaż Syn Boży „narodził się z niewiasty i podlegał zakonowi” (Gal. 4,4), to łaska, która jest znamienną cechą Ewangelii Łukasza, nie ograniczała się jedynie do Żydów. Rodzice wypełnili wszystko to, co było zapisane w zakonie (3. Mojż. 12). Ich skromna ofiara uświadamia nam, w jak ubogim środowisku narodził się Pan Chwały (2. Kor. 8,9). Bogobojny Symeon żył w czasie, kiedy wola Boża nie była jeszcze w pełni objawiona i zapisana w Jego Słowie. Symeon był jednak prowadzony i pocieszany przez Ducha Świętego. Jak wielki kontrast występuje pomiędzy opisem w wersie 27 i 29! Rodzice naszego Pana postępowali według zakonu. Zakon nie był jednak w stanie dać człowiekowi upragnionego pokoju i odprawić go z błogosławieństwem. Musiał przyjść Ten, który przez swoją śmierć wykupił nas od przekleństwa zakonu (Rzym. 8,3). Duch Święty otworzył Symeonowi oczy, tak że mógł zobaczyć znacznie więcej niż inni Żydzi. W wierszu 10. czytamy, że anioł powiedział: „...zwiastuję wam radość wielką, która będzie udziałem wszystkiego ludu” (izraelskiego). Symeon widzi zbawienie „przed obliczem wszystkich narodów” (w. 31). Wiersz 32. stawia inne narody przed Żydami, co wskazuje na odrzucenie Pana przez Jego naród (w. 34 i 35). W Jerozolimie było jeszcze jedno serce wypełnione obietnicą przyjścia Zbawiciela – serce prorokini Anny. Także i ona mogła zobaczyć na własne oczy Tego, który był dla niej wszystkim. ",
        "bookID": 3,
        "verseRange": "2,21–2,38."
    },
    {
        "id": 137,
        "title": "Ewangelia Łukasza 2,39–52",
        "text": "Pan Jezus nie wychował się ani w Jerozolimie, ani w Betlejem, lecz w Nazarecie, które było miastem wzgardzonym przez naród izraelski (Jana 1,46). Pobytowi w tym mieście zawdzięczał pogardliwy przydomek „Nazarejczyk”. Pan Jezus przyjął pod każdym względem naturę człowieka, ale nie posiadał naszego grzesznego ciała. W tej naturze wzrastał duchowo i psychicznie, począwszy od wieku dziecięcego, poprzez wiek młodzieńczy, aż do wieku dojrzałego. Chociaż był Bogiem, rozwijał się tak, jak każdy człowiek (w. 40–52). Niemniej zawsze był doskonały – czy to jako dzieciątko w żłobie, czy jako dziecko, młodzieniec, czy też jako mężczyzna. W wierszach 41–52 Łukasz przedstawia jedyny w swoim rodzaju, wspaniały obraz Osoby prawdziwego Boga i człowieka! Od wczesnej młodości Pan Jezus był świadomy swojej społeczności z Ojcem, dlatego nade wszystko było dla Niego ważne to, by być w tym, „co jest Ojca”. Jednak jak przystało na jego młody wiek, nie usiadł pośród uczonych, aby ich pouczać, ale słuchał ich i pytał, choć był wszechwiedzącym Synem Bożym. Kiedy rodzice nie rozumieli Go – nie pouczał ich w żaden sposób, lecz uznał ich rodzicielską władzę, poszedł z nimi i był im uległy. Jakiż to przykład dla nas wszystkich! ",
        "bookID": 3,
        "verseRange": "2,39–2,52"
    },
    {
        "id": 138,
        "title": "Ewangelia Łukasza 3,1–14",
        "text": "Prorocy byli przeważnie posyłani do narodu w czasach jego upadku, aby ludzi przyprowadzić do posłuszeństwa względem Boga. Wiersze 1 i 2 są potwierdzeniem takiego stanu. Naród izraelski był w niewoli. Poszczególne części, na jakie został podzielony, znajdowały się pod obcym panowaniem. Rządy nad całością sprawował rzymski cesarz. Okoliczności te wywierały wpływ na służbę najwyższych kapłanów. Posłanie ostatniego wielkiego proroka Starego Testamentu nie było już takie same jak jego poprzedników. Nie przypominał narodowi przykazań Bożych, bo nie miało to już sensu. Jan głosił pokutę, aby przygotować serca na przyjście Pana. Pokuta jest sprawą sięgającą głębin serca. Nie wystarcza sam tylko żal z powodu popełnionych grzechów. Prawdziwa pokuta przejawia się w zwrocie do nowego, zmienionego życia (wiersz 10–14). Zewnętrzna forma pobożności i uprzywilejowana duchowo pozycja jak np. fakt, że za „ojca mamy Abrahama” (mamy wierzących rodziców) w żaden sposób nie mogą zastąpić pokuty i uczynić jej zbędną. Pomyślmy o tym, że zasada ta obowiązuje także dzisiaj, w czasie łaski. W wierszu 6. czytamy, że dobra nowina skierowana jest nie tylko do Żydów, ale do „wszystkich ludzi”. ",
        "bookID": 3,
        "verseRange": "3,1–3,14"
    },
    {
        "id": 139,
        "title": "Ewangelia Łukasza 3,15–20",
        "text": "Oprócz Symeona i Anny było w Izraelu więcej serc, które czekały na Mesjasza. Zadawane przez wielu pytanie, czy ten szczególny prorok, który chrzci nad Jordanom to Chrystus, jest tego potwierdzeniem. Jan, który rozpoznał przemyślenia ludu, wyjaśnia tę sytuację słowami: „Ja chrzczę was wodą (…). On Was chrzcić będzie Duchem Świętym i ogniem”. Co oznaczają chrzty Pana Jezusa? Obydwa wydarzenia są z Nim związane, lecz są oddalone od siebie w czasie. Chrzest Duchem Świętym jest związany z Jego pierwszym przyjściem na świat. Po dokonanym dziele Jezus musiał opuścić ziemię, aby wypełnić „obietnicę Ojca”, o której powiedział uczniom. W dzień Zielonych Świąt stał się wielki cud. Duch Święty zstąpił na ziemię, aby zamieszkać w Zgromadzeniu, które tworzą wszyscy wierzący oraz w każdym członku tego Zgromadzenia z osobna. Chrzest ogniem jest związany z drugim widzialnym przyjściem Pana Jezusa na ziemię. On Przyjdzie, aby objąć rządy, dlatego najpierw będzie musiał oczyścić ziemię przez sąd (ogień), aby przygotować ją na swoje panowanie. Łukasz nie pisze o wszystkich tych wydarzeniach według rzeczywistej kolejności. Zamiast tego wiąże ze sobą fakty, stanowiące duchową całość (por. 3,1–20). Służba Jana Chrzciciela, głosiciela pokuty, dobiegła końca wraz z jego uwięzieniem. W Panu Jezusie rozpoczęło się coś nowego: służba łaski. ",
        "bookID": 3,
        "verseRange": "3,15–3,20"
    },
    {
        "id": 140,
        "title": "Ewangelia Łukasza 3,21–38",
        "text": "Przed oficjalną służbą Pan Jezus dał się ochrzcić. Łaska spowodowała, że stanął obok tych, którzy potrzebowali się ochrzcić chrztem pokuty z powodu grzechu. Chociaż Pan Jezus nie znał grzechu, przez swój czyn pobudził innych do tego, aby wybrali drogę prowadzącą do życia. Utożsamił się ze skruszonymi grzesznikami. Jezus modlił się. Jak wiele widzimy w Nim cech człowieka! W tej Ewangelii bardzo często znajdujemy ten wyraz społeczności Pana Jezusa z Jego Bogiem (5,16; 6,12; 9,18.29; 11,1; 22,32.41). Już w wieczności odwieczny Syn miłości Boga stanowił Jego rozkosz i radość. Także i teraz, gdy Jego Syn jako doskonały człowiek żył na ziemi, znalazł w Nim upodobanie, czego nie omieszkał zaznaczyć wobec wszystkich. Czy możemy choć trochę zrozumieć uczucie Ojca, kiedy przedmiot swej miłości oglądał w takim uniżeniu? Dlaczego rodowód Jezusa zapisany jest w tej Ewangelii na początku Jego oficjalnej służby, a nie na początku życia? Dlatego, że nie chodzi tutaj o złożenie dowodu na to, że Pan Jezus jest prawdziwym Mesjaszem, lecz o dowiedzenie, że Ten, którego Bóg nazwał swoim Synem, jest prawdziwym człowiekiem. Przedstawiony tu rodowód jest tak właściwie rodowodem Marii. Jezus był, „jak mniemano”, synem Józefa. W rzeczywistości jednak Pan Jezus swoje człowieczeństwo zawdzięczał relacji z Marią, a nie z Józefem. ",
        "bookID": 3,
        "verseRange": "3,21–3,38"
    },
    {
        "id": 141,
        "title": "Ewangelia Łukasza 4,1–13",
        "text": "Pełen Ducha Świętego został Pan Jezus zaprowadzony na pustynię. Liczba czterdzieści mówi w Biblii o wypróbowaniu. Tu udowodnił On, że jest zdolny przez swoją śmierć zwyciężyć diabła. Trzy pokusy są obrazem naturalnych pragnień, światowych pożądliwości i ludzkiej chwały. Pierwszy człowiek zawiódł w tych trzech próbach: „A gdy kobieta zobaczyła, że drzewo to ma owoce dobre do jedzenia i że były miłe dla oczu i godne pożądania dla zdobycia mądrości, zerwała z niego owoc” (1. Mojż. 3,6). Kiedy Pan Jezus dwukrotnie odpowiedział diabłu Słowem Bożym, ten również próbował podejść Go cytatem z Biblii. Słowa, których użył diabeł, nie były sfałszowane. Niemniej jednak, kiedy nie bierzemy Boga za słowo, ale chcemy sprawdzić, czy rzeczywiście mówi prawdę i dotrzymuje swoich obietnic, to kusimy Boga, wystawiamy Go na próbę. Jak wygląda nasza ufność i poddanie się Jego Słowu? Diabeł odstąpił od Pana na pewien czas. Pod koniec Jego oficjalnej służby na ziemi diabeł użył wszelkich środków, aby zatrzymać Go w drodze na Golgotę. Wiedział bowiem, że śmierć Jezusa oznaczać będzie jego ostateczną klęskę. Dzisiaj stoimy w obliczu dokonanego dzieła na krzyżu. Dlatego wezwani jesteśmy, aby przeciwstawiać się diabłu (Jak. 4,7; 1. Piotra 5,8.9). Jak to czynić? Uzbroić się w Słowo Boże i trwać w posłuszeństwie. ",
        "bookID": 3,
        "verseRange": "4,1–4,13"
    },
    {
        "id": 142,
        "title": "Ewangelia Łukasza 4,14–30",
        "text": "Kuszenie Pana Jezusa przez szatana poprzedzało Jego oficjalną służbę, podobnie jak wydarzenia w Getsemane poprzedzały męki Golgoty. Jego działalność i postępowanie opierały się na zwycięstwie nad przeciwnikiem. W Nim, Tym posłusznym człowieku, nie znajdujemy nic, co mogłoby ograniczyć moc i działanie Ducha Świętego. Tak więc został zaprowadzony do Galilei, aby w tej wzgardzonej części kraju rozpocząć służbę. Spośród ewangelistów jedynie Łukasz opisuje pobyt Jezusa w synagodze Nazaretu. Tam Chrystus przeczytał słowa proroka Izajasza, które mówiły o upadku narodu i jego odbudowie po wcześniejszym sądzie. Wybrał z tego fragmentu wiersze dotyczące Jego osoby i działania w łasce. W pewnym momencie przerwał w środku zdania. O dniu pomsty nie przeczytał. Pan przyszedł w łasce i w prawdzie. Sąd odłożył na czas późniejszy. Całe Jego życie było wypełnieniem tego wiersza poprzez słowa i czyny. A jaka była reakcja Jego rodaków? Niewiara, zamiast aprobaty i radości z powodu wypełnienia się słów proroków. Co uczynił Pan? Nie bronił się w swej mocy, lecz wskazał na łaskę Bożą, z którą już wtedy, po odrzuceniu jej przez Izraela, zwrócił się do narodów. Niestety, prawda nie osiągnęła ich serc. Czy ludzie ci swoją postawą nie objawili myślenia całego narodu? Gdyby tylko mogli, natychmiast by Go zgładzili, ale Jego czas jeszcze nie nadszedł. ",
        "bookID": 3,
        "verseRange": "4,14–4,30"
    },
    {
        "id": 143,
        "title": "Ewangelia Łukasza 4,31–44",
        "text": "WJego słowach była moc. Czy mogło być inaczej? Słowo Boże było głoszone przez samego Boga, który objawił się w ciele jako człowiek. Chociaż dzisiaj Słowo Boże nie jest głoszone osobiście przez Syna Bożego, to Biblia, którą trzymamy w rękach, ma ten sam autorytet i moc. Słowo to jeszcze dzisiaj chce i może działać w ludzkich sercach. Aby było to możliwe, musimy przyjąć je jako Słowo od Boga (1. Tes. 2,13). Celem służby Pana Jezusa było obwieszczenie wszystkim ludziom radosnej nowiny (w. 43–44). On potwierdzał swoje słowa cudami. Pierwszym cudem, który opisuje Łukasz, jest wypędzenie demona. Prawdziwa wolność następuje wtedy, gdy zniszczony zostaje korzeń grzechu. Ta zasada obowiązuje także każdego wierzącego, który zgrzeszy. Oznacza to, że należy dojść do sedna zła i osądzić je. Czy gorączka (w. 38) nie jest obrazem stanu, w który człowiek popadł wskutek grzechu? Bez prawdziwego pokoju, zaniepokojone przez złe sumienie serce człowieka szuka szczęścia w tym świecie, który jest pełen chaosu i pośpiechu. Ale Ten, który na krzyżu zniszczył korzeń niepokoju, grzech, może dać pokój i odpocznienie. Kto otrzyma tak wspaniały dar, może przebywać w bliskości Pana i Jemu służyć. Co za przywilej! ",
        "bookID": 3,
        "verseRange": "4,31–4,44"
    },
    {
        "id": 144,
        "title": "Ewangelia Łukasza 5,1–11",
        "text": "Pan Jezus nie przemawiał tylko w synagogach. Wszędzie tam, gdzie tłumy chciały Go słuchać, był gotowy zaspokoić potrzeby serc. Jednak mimo otaczającej Go rzeszy ludzi, nie przeoczał także jednostki. Tak było z Piotrem, który potrzebował Jezusa. Kiedy Jezus wsiadł do łodzi, aby uczyć tłumy zgromadzone nad jeziorem, wypowiedziane słowa były skierowane nie tylko do siedzących nad jeziorem, ale także do rybaków. Nie było to pierwsze spotkanie Piotra z Panem. W Ewangelii Jana w rozdziale 1 czytamy, że przyprowadził go do Pana Jezusa jego brat Andrzej, ale Piotr nie poznał jeszcze siebie. Aby dotrzeć do jego serca, Pan musiał przemówić do Piotra przez cud. Jako zawodowy rybak nie zarzuciłby sieci na słowa zwykłego cieśli. Jednak na słowo Mesjasza gotów był to uczynić, pomimo pewnych wątpliwości, które wyraził, mówiąc o swoim nieudanym połowie. W obliczu tak obfitego połowu Piotr nie tylko poznał, kogo ma przed sobą, ale ujrzał siebie samego w świetle Bożym. Ja wiem, że nie mieszka we mnie, to jest w ciele moim, dobro... (Rzym. 7,18). Pan, który wiedział, że na krzyżu nie tylko zapłaci za nasze grzechy, ale także zostanie uczyniony za nas grzechem, mógł odpowiedzieć Piotrowi: „Nie bój się”. Kto przestał oczekiwać od siebie czegokolwiek dobrego i wie, że jego stary człowiek zakończył swoje istnienie na krzyżu, jest zdolny do służby dla Pana (Rzym. 6,6.11). ",
        "bookID": 3,
        "verseRange": "5,1–5,11"
    },
    {
        "id": 145,
        "title": "Ewangelia Łukasza 5,12–26",
        "text": "Trąd jest następnym obrazem na to, co grzech uczynił z człowiekiem. Chory był cały zanieczyszczony. Wiara tego człowieka była niewielka, ale ponieważ zwrócił się do właściwej osoby, nie zawiódł się. Słowo Pana wystarczyłoby, aby został uzdrowiony. Jednak miłość nie ogranicza się do minimum potrzeb człowieka, lecz chce pokazać mu całą łaskę Bożą – Zbawiciel wyciąga swoją rękę i dotyka chorego (por. Łuk. 4,40; 5, 15). Jako Bóg Pan stał ponad zakonem, ale jako człowiek był mu poddany (w. 14; 3. Mojż. 14). Jako człowiek również szukał wciąż na nowo sposobności, aby być sam na sam ze swoim Ojcem. Grzech uczynił człowieka bezsilnym i zupełnie niezdolnym do tego, aby sobie pomóc. Tę prawdę unaocznia nam położenie sparaliżowanego. Prawdziwym korzeniem wszelkiej duchowej słabości jest grzech. To dlatego Pan Jezus najpierw zajmuje się tą chorobą. Jaką wartość miałoby bowiem dla Boga zdrowe ciało człowieka z obciążonym grzechem sumieniem? Faryzeusze sprzeciwiali się, ale aby mogli zobaczyć, że stał przed nimi sam Jehowa ze Starego Testamentu, Pan uzdrowił chorego także z cielesnej dolegliwości. Sportretowani w tym rozdziale czterej mężowie są dla nas wzorem: dla prawdziwej wiary żadne przeszkody nie są zbyt duże, aby nie można było ich pokonać. Inaczej miała się rzecz z przyglądającymi się. Podziwiali nadzwyczajne rzeczy, które działy się za sprawą Pana Jezusa, ale zabrakło im tego, co istotne – rozpoznania swoich osobistych grzechów i ratującej wiary w Zbawiciela. ",
        "bookID": 3,
        "verseRange": "5,12–5,26"
    },
    {
        "id": 146,
        "title": "Ewangelia Łukasza 5,27–39",
        "text": "Większość Żydów pogardzała celnikami, którzy zatrudnieni przez mocarstwo okupacyjne często postępowali w pracy niezgodnie z prawem. Niemniej łaska nie uważa nikogo z ludzi za niegodnego lub zbyt grzesznego. Tak było z celnikiem, którego Pan Jezus chciał uczynić swym uczniem. Lewi nie czekał długo z odpowiedzią na zaproszenie Pana: „Pójdź za mną”. Dla Pana Jezusa zostawił wszystko. Nie chciał też tej niezasłużonej łaski zatrzymywać tylko dla siebie. Jego serce było oddane drugim. Wyprawił więc wieczerzę dla Pana i zaprosił wielu gości. Dzisiaj, tak samo jak wtedy, są ludzie, którzy gorszą się drogami łaski. Sami uważają się za sprawiedliwych i przeszkadzają innym w korzystaniu z niej. Słowa: „Nie przyszedłem wzywać do upamiętania sprawiedliwych, lecz grzesznych”, każdy może odebrać jako pomoc. Podwójne podobieństwo, przedstawione w wersetach 36–38, pokazuje, że niemożliwe jest pogodzenie zakonu z łaską. Zakon stawiał żądania wobec ludzi, nie mógł im jednak pomóc, ponieważ człowiek nie jest w stanie sprostać Bożym wymaganiom. Łaska natomiast zakłada zupełną bezsilność człowieka. Jeżeli ma on otrzymać pomoc, to tylko w ten sposób, że sam Bóg wypełni wszystko, co jest potrzebne do jego zbawienia. Bóg uczynił to rzeczywiście w swoim Synu, którego posłał na świat. Niemniej jednak większość ludzi woli stare wino. Dlaczego? Dlatego, że zakon żąda od człowieka, aby wypełniał przykazania, a człowiek woli raczej je czynić, niż uznać swoją niemoc i bezsilność. ",
        "bookID": 3,
        "verseRange": "5,27–5,39"
    },
    {
        "id": 147,
        "title": "Ewangelia Łukasza 6,1–11",
        "text": "Fragment ten przedstawia nam dwa wydarzenia. Obydwa miały miejsce w sabat. Są to następne dowody na to, że młodego wina nie wlewa się do starych bukłaków oraz że przywódcy ludu woleli stare wino. Oto Pan sabatu idzie przez pola. A co robią Jego uczniowie? Czynią użytek z tego, co Bóg przewidział w Starym Testamencie dla biednych (5. Mojż. 23,25). Tak, w taki właśnie sposób zwolennicy prawowitego króla, który zajął miejsce wzgardzonego, musieli zaspokajać swój głód! Następnym razem Pan, zanim uczynił cud, publicznie postawił Żydom pytanie. Przez nie objawił z jednej strony stan ich serc, a z drugiej, kim jest Bóg. Ich zamysły były złe. Chodziło im nie tyle o przestrzeganie sabatu, ile o usunięcie Pana Jezusa. Czy uzdrowienie, którego dokonał Jezus, było rzeczywiście zabronione przez Boga? Czy był to czyn niegodny Jego Osoby? Przeciwnie! Cud ten był raczej objawieniem tego, jaki jest Bóg. Czy Bóg nie czyni zawsze tego, co dobre? Samo wprowadzenie sabatu wskazuje już na to, jak bardzo Bóg miłuje czynienie dobra. Jest to dowód na to, że pragnie On wprowadzić swój lud w swoje odpocznienie. Jaki wpływ miało dokonanie tego cudu na ich niewiarę? „Lecz oni pełni szaleństwa, rozmawiali między sobą”. To była wprawdzie jednomyślność i społeczność, ale na pewno nie z Bogiem. Taka była odpowiedź tych ludzi na to, że Bóg w świecie zrujnowanym przez grzech człowieka i podstępy diabelskie, chciał czynić dobrze, także w sabat! ",
        "bookID": 3,
        "verseRange": "6,1–6,11"
    },
    {
        "id": 148,
        "title": "Ewangelia Łukasza 6,12–19",
        "text": "Czy widzisz, jak zależny od Boga Syn Człowieczy, stoi znowu przed nami? Jawna wrogość religijnych przywódców (w. 11) skłoniła Go do rozmowy z Bogiem w odosobnieniu od ludzi. Jeszcze jedna sprawa skłoniła Pana do modlitwy: powołanie dwunastu uczniów, których nazwał apostołami. Chciał działać, będąc kierowany przez Boga. Obyśmy więcej podążali za tym doskonałym przykładem! To właśnie tutaj tkwi źródło siły, mądrości, zrozumienia i wszystkiego, czego potrzebujemy, aby móc wypełnić nasze zadania (1. Król. 3,9; Przyp. 5,5–6). Kiedy Pan zszedł z góry, znowu został otoczony przez tłum jak poprzednio. Pan Jezus jest punktem centralnym, wokół którego koncentrują się wszelkie potrzeby ludzi. Jest źródłem, z którego pochodzi wszelkie dobro. Do dzisiaj nic się z tego nie zmieniło. Niemniej jest On także Osobą, którą powinniśmy naśladować i której winni jesteśmy posłuszeństwo. Wtedy będziemy doświadczali Jego działania nie tylko w czasie doświadczeń, ale stale będziemy korzystać z Jego błogosławieństw. Przywódcy ludu nie mieli zamiaru przyznać Panu Jezusowi tego centralnego miejsca. Widok gromadzących się wokół Niego ludzi pobudzał ich do zazdrości. Czy dzisiaj jest inaczej? Czy Pana Jezusa nie wyparto już dawno z należnego Mu miejsca? Czy nie usunięto Go z chrześcijaństwa? A jakie jest Jego miejsce w Twoim osobistym życiu? ",
        "bookID": 3,
        "verseRange": "6,12–6,19"
    },
    {
        "id": 149,
        "title": "Ewangelia Łukasza 6,20–38",
        "text": "Teraz Pan Jezus zwraca się do swoich uczniów – nie tylko do dwunastu apostołów, ale do wszystkich, którzy chcieli być posłuszni Jego pouczeniom (w. 27). W przeciwieństwie do ewangelisty Mateusza, Łukasz wspomina tylko cztery błogosławieństwa, przeciwstawiając im za każdym razem przestrogę „biada”. W Ewangelii Mateusza podobne przestrogi znajdziemy dopiero w 23. rozdziale. Pan jest tu ukazany jako prorok, o którym Mojżesz mówił: „Proroka takiego jak ja...” (5. Mojż. 18,15). Mojżesz także przedstawił narodowi błogosławieństwa i przekleństwa (5. Mojż. 11,26). Jeszcze w innych aspektach wersety te różnią się od odpowiadającego im fragmentu z Ewangelii Mateusza. Wskazuje to na charakter tej Ewangelii. Pan Jezus zwraca się do słuchających w sposób bezpośredni: „Błogosławieni jesteście wy...”, „Biada wam...”. Wszystko ma wyraźnie osobisty charakter. Nie chodzi tu tak bardzo o różne grupy ludzi: Żydów, celników, narody, lecz o wszystkich ludzi, grzeszników (w. 32–34). Tak więc przyjmijmy te wiersze jak wypowiedziane bezpośrednio do nas. „Bądźcie miłosierni (por. Mat. 5,48), miłujcie, czyńcie dobrze, pożyczajcie, nie sądźcie, dawajcie, odpuszczajcie...”. Nawołuje nas do tego Bóg wszelkiej łaski, Ten, który jest dobry nawet dla niewdzięcznych i złych. Jak dobry był On dla nas już wtedy, gdy jeszcze nie byliśmy zbawieni! A co obiecuje ten Dawca wszelkiego dobrego daru tym, którzy tak postępują? Miarę dobrą, natłoczoną, potrzęsioną i przepełnioną. Czy potrzeba nam czegoś więcej? ",
        "bookID": 3,
        "verseRange": "6,20–6,38"
    },
    {
        "id": 150,
        "title": "Ewangelia Łukasza 6,39–49",
        "text": "Zasady, o których mówi nam Pan Jezus, obowiązują tak samo w czasach obecnych, w epoce Zgromadzenia. Kto chce Pana naśladować, ten zazna teraz identycznej pogardy ze strony świata jak On, natomiat w przyszłości będzie dzielił z Nim Jego chwałę. Wszyscy jesteśmy skłonni do tego, aby dostrzegać błędy przede wszystkim u innych, a swoich nie widzieć. A kiedy przyznajemy się już do naszych niedociągnięć, to czy rzeczywiście są one w naszych oczach niczym belki w porównaniu do źdźbła w oku innych? Bez dogłębnego osądzania samych siebie nigdy nie będziemy zdolni pomagać naszym braciom. Prawda, która jest w naszym wnętrzu, wyrażana jest na zewnątrz. Nasze czyny (owoce) i słowa jasno i wyraźnie pokazują tym, którzy nas widzą, co jest wewnątrz nas. Na przykład zwracamy staranną uwagę na to, aby nie mówić o „Jezusie”, co niestety czyni wiele miłych dzieci Bożych, ale o „Panu Jezusie”. Czy jest nam jednak wiadomo, że dopiero wtedy jesteśmy dla Niego wiarygodni, jeżeli widzi w naszym życiu posłuszeństwo względem Tego, którego nazywamy „Panem”? Dopiero wtedy budujemy na niewzruszonym gruncie. Słuchanie nie sprawia przeważnie większego wysiłku, ale czyn wymaga od nas energii. Człowiek, który zbudował na piasku, poszedł po linii najmniejszego oporu. Jego dom upadł. Ile duchowej energii wkładamy w to, aby wprowadzać czyn to, co słyszymy? ",
        "bookID": 3,
        "verseRange": "6,39–6,49"
    },
    {
        "id": 151,
        "title": "Ewangelia Łukasza 7,1–10",
        "text": "Zachowanie rzymskiego oficera w trakcie choroby jego sługi jest nadzwyczaj piękne. Jak uradowało to serce Pana Jezusa, gdy u cudzoziemca zobaczył taką uniżoność i wiarę! Był to poganin, który uwierzył Bogu izraelskiemu. Zainteresował się narodem, który przez swoją niewierność dostał się pod panowanie Rzymian. Wybudował nawet Żydom synagogę. Bojaźń Bożą okazał w pokorze. Czuł się niegodny przyjść do Pana bezpośrednio, dlatego posłał starszych żydowskich, aby przedstawili Panu jego prośbę. Uważał się za niegodnego, aby Pan wszedł pod jego dach. Wysłańcy złożyli o nim jednak dobre świadectwo. Ponad wszystkim stała jednak jego wiara w Pana Jezusa, w Jego wszechmoc, autorytet i dobroć: „Powiedz tylko słowo, a mój sługa będzie uzdrowiony”. Wierzył, że wystarczy jedno słowo wypowiedziane z ust Syna Człowieczego (por. 4,32; 5,5). „Patrz, oto kładę na Syjonie kamień węgielny, wybrany kosztowny, a kto Weń uwierzy nie zawiedzie się. Dla was, którzy wierzycie, jest On rzeczą cenną” (1 Piotra 2,6–7). ",
        "bookID": 3,
        "verseRange": "7,1–7,10"
    },
    {
        "id": 152,
        "title": "Ewangelia Łukasza 7,11–23",
        "text": "Czytamy tu o spotkaniu dwóch grup ludzi. Jedna z nich ma wśród siebie Księcia Życia. Druga – niemiłosierną śmierć, która zadaje cios, nie przejmując się tym, że przynosi ból i smutek. Osamotnionej matce towarzyszyło wiele osób. W ten sposób wyrażały swoje współczucie. Jednak to właśnie współczucie ujawnia naszą całkowitą bezradność. A nasz Pan? Kto mógł odważyć się powiedzieć do zasmuconej kobiety: „Nie płacz”, jeśli nie Ten, który w tych okolicznościach okazał nie tylko swoje doskonałe współczucie, ale także swoją moc? Pan Jezus jest dzisiaj tym samym pocieszeniem dla wszystkich, którzy pogrążeni są w żałobie. Mówi: “Nie smućcie się jak drudzy, którzy nie mają nadziei. Powrócę i znowu zjednoczę Was wszystkich, jednak nie tak jak w Nain, abyście dalej wiedli życie pełne trosk i zmartwień, lecz abyście byli w domu mojego Ojca, gdzie nie ma ani mozołu, ani krzyku, ani łez”. Wierny zwiastun przyjścia Pana Jezusa zachwiał się w swoim przekonaniu: Czy On rzeczywiście jest Mesjaszem? Dlaczego nie uwolnił mnie z więzienia? Dlaczego nie został królem? Znaki, które czynił, dowodziły tego, że jest Chrystusem. Jednak odpowiedzią narodu izraelskiego na nie nie było przyjęcie Go, lecz odrzucenie. Pan wezwał teraz tych, którzy mimo to trzymali się Go, aby nieśli Jego pohańbienie, zamiast gorszyć się Nim i wątpić. ",
        "bookID": 3,
        "verseRange": "7,11–7,23"
    },
    {
        "id": 153,
        "title": "Ewangelia Łukasza 7,24–35",
        "text": "Zaledwie posłańcy Jana odeszli, Jezus zaczął mówić o nim do tłumów. Po ludzku mówiąc, Jan nie był kimś wielkim. Bóg uznał go jednak za największego z proroków. Dlaczego? Ponieważ jako jedyny ze starotestamentowych proroków, zapowiadających przyjście Chrystusa, mógł zobaczyć Go osobiście i przygotować Mu drogę. Wraz z przyjściem tego wielkiego proroka kończy się okres obowiązywania zakonu. Przyjście Pana Jezusa wprowadza nowy okres – Królestwo Boże. Ten nowy stan cechuje się cudownymi, niebiańskimi i wiecznymi błogosławieństwami, tak że najmniejszy w tym Królestwie jest większy od największego proroka z czasów starotestamentowych. Jak bardzo poważna jest wymowa wierszy 29 i 30. Faryzeusze pozbawili się świadomie cudownych błogosławieństw. Ale czy ten, kto chce zadowolić Boga przez własny wysiłek, nie jest podobny do faryzeuszy? Przez swoją postawę udaremnia odwieczne zamierzenia Bożej łaski (która chce za darmo podarować człowiekowi zbawienie; przyp. tłum.). Nie wszystkich można porównać z „ludźmi tego pokolenia”. Mądrość także posiada swoje dzieci. Słuchają one słowa Bożego i są mu posłuszne. Pouczenia mądrości znajdziemy m.in. w Przypowieściach Salomona 1–9. ",
        "bookID": 3,
        "verseRange": "7,24–7,35"
    },
    {
        "id": 154,
        "title": "Ewangelia Łukasza 7,36–50",
        "text": "Łaska przyciąga. To dlatego grzesznicy przychodzą do Pana Jezusa, zamiast przed Nim uciekać. Jedynie ci, którzy uważają się za sprawiedliwych, ludzie obojętni oraz niewierzący unikają Zbawiciela. Skruszony i przekonany o swojej winie grzesznik może być pewny, że zostanie przyjęty. Tak też grzesznica, która przyszła do Niego, usłyszała słowa: „Wiara twoja zbawiła cię”. Właśnie ta wiara przyprowadziła ją do Niego. Rozpoznała w Nim swojego Wybawiciela. Jaka była odpowiedź jej serca? Umiłowała Tego, który wcześniej ją umiłował (1. Jana 4,19). Jakże inne było zachowanie Szymona! Wprawdzie zaprosił Pana Jezusa na posiłek, ale nie zauważył w Nim nic szczególnego (por. Izaj. 53,2). Uważał się za sprawiedliwego i był zadowolony z siebie. Mniemał, że nie jest Bogu niczego winien i nie potrzebuje przebaczenia. Chociaż Pismo mówi o Jego gościu: „Najpiękniejszy jesteś wśród synów ludzkich, wdzięk rozlany jest na wargach Twoich”, jego serce zostało niewzruszone. Dla Szymona Jezus był co najwyżej prorokiem. Czy Pana Jezusa zniechęciło to oziębłe serce? O nie! Zwrócił się do Niego osobiście: „Szymonie, mam ci coś do powiedzenia”. Ach, jak bardzo pragnął osiągnąć serce tego faryzeusza przez przytoczone podobieństwo oraz wyliczenie tego, co był winien Jemu, będącemu objawieniem Boga na ziemi! ",
        "bookID": 3,
        "verseRange": "7,36–7,50"
    },
    {
        "id": 155,
        "title": "Ewangelia Łukasza 8,1–15",
        "text": "Wrozdziale 7. ukazana została Boża łaska – obfitująca tam, gdzie rozmnożył się grzech (Rzym. 5,20). Ale łaska nie tylko przebacza. Ona także prowadzi wybawionych drogą naśladownictwa i służby Panu. Pan Jezus przyszedł na świat nie po to, aby żniwować, lecz aby siać. Czas tego rozsiewania trwa aż do dzisiaj. Koniec nastąpi dopiero wtedy, gdy Pan Jezus przyjdzie po swój lud. Stan serc słuchających nie zmienił się jednak aż do dzisiejszego dnia. Zobrazowany jest w tym podobieństwie przez różne rodzaje gleb. Trzy wielkie przeszkody stoją na drodze temu, aby Słowo Boże zostało przyjęte i wydało owoc: szatan, świat i nasze ciało. W zatwardziałym sercu Słowo Boże nie odniesie żadnego skutku. Ziarno zasiane na gruncie skalistym wprawdzie wschodzi, ale nie osiąga sumienia. Jakże wielu jest ludzi, którzy słuchają chrześcijańskich pouczeń i przyjmują prawdy wiary, ale u których korzenie nie dosięgają ich sumień! Ziarna, które padły między ciernie, nie dojrzały. Serce, które nie odłączyło się zdecydowanie od świata, pozostaje bez owoców dla Pana. Przedstawionych w tym podobieństwie różnych stanów serc nie odnośmy tylko do niewierzących słuchaczy ewangelii. Jeżeli świat albo stara natura zyskają przewagę w naszym życiu wiary, stanie się ono bezowocne. ",
        "bookID": 3,
        "verseRange": "8,1–8,15"
    },
    {
        "id": 156,
        "title": "Ewangelia Łukasza 8,16–25",
        "text": "Od tych, którzy przyjęli Słowo Boże „szczerym i dobrym sercem” (w. 15), Pan oczekuje, aby byli świadectwem na zewnątrz. Czy ci, którzy wchodzą do naszego domu i obserwują nas w miejscu pracy widzą światło? Ludzie, których serce przypomina kamienistą lub ciernistą glebę, uważają, że coś posiadają, ale brakuje im prawdziwego życia z Boga. W słowach: „Patrzcie, jak słuchacie” chodzi o stan serca słuchaczy (por. Mar. 4,24). Matka i bracia Pana Jezusa są obrazem Żydów, z którymi Pan nie chce już mieć powiązań. On szuka ludzi, którzy słuchają Jego słów i wykonują je. Takich zalicza do swojej rodziny. Matka Jezusa, a później także Jego bracia, należeli do ich grona (1. Kor. 9,5; Gal. 1,19). Nam, którzy należymy do Pana Jezusa, także polecił przeprawić się na drugi brzeg. On sam jest z nami w łodzi. Jego obecność oraz Jego słowa powinny dać nam pewność, że nie pozwoli nam zginąć, nawet jeśli odnosimy wrażenie, że się o nas nie troszczy. Zewnętrzne okoliczności oraz „bezczynność” Pana sprawiły, że uczniowie byli bliscy zwątpienia. Zapomnieli, że ten śpiący na wezgłowiu mąż jest Stwórcą wszechświata, Mesjaszem i Zbawicielem. Pan zareagował na ich rozpaczliwe wołanie, ale zadał im poruszające serce pytanie: „Gdzie jest wasza wiara?”. Zastanówmy się nad tymi słowami. ",
        "bookID": 3,
        "verseRange": "8,16–8,25"
    },
    {
        "id": 157,
        "title": "Ewangelia Łukasza 8,26–39",
        "text": "Lepiej niż Gerazeńczycy, którzy widzieli w Panu Jezusie jedynie zwykłego człowieka, demony wiedziały, kogo mają przed sobą: Jezusa, Syna Boga Najwyższego, swojego sędziego. Bały się Go. Jednak czas wykonania sądu nad nimi jeszcze nie nadszedł. Dlatego Pan pozwolił im wejść w stado świń. Zdarzenie to przedstawia straszny obraz człowieka, który popadł w moc szatana. „Od dłuższego czasu”, mianowicie od upadku Adama w grzech, pozostaje u niego w niewoli. Grzechy zamieniły ziemię w rozległe cmentarzysko: „...grzech wszedł na świat, a przez grzech śmierć” (Rzym. 5,12). Opętany nie nosił odzienia. Jest to prawdziwy stan, w którym człowiek znajduje się od dni Adama przed oczami Tego, „przed którym wszystko jest obnażone i odsłonięte” (Hebr. 4,13). Wszystkie wysiłki człowieka, aby zakryć swoją nagość przed Bogiem, są daremne. Zepsucie i przemoc są cechami charakteryzującymi grzesznika. Wszystkie metody mające służyć okiełznaniu pożądliwości człowieka, nie przynoszą rezultatu (w. 29). Jedynym środkiem na uwolnienie człowieka z mocy szatana panującego nad jego grzeszną naturą jest przyjęcia Pana Jezusa. Raz jaszcze łaska uwolniła nieszczęśliwego męża z jego strasznego położenia. Co za świadectwo dla całego miasta (w. 39)! ",
        "bookID": 3,
        "verseRange": "8,26–8,39"
    },
    {
        "id": 158,
        "title": "Ewangelia Łukasza 8,40–48",
        "text": "Gerazeńczycy bardzo obawiali się Pana Jezusa (w. 57). Czy bali się, że jeżeli zostanie dłużej pośród nich, stracą coś więcej niż tylko świnie? Jakże smutne jest to, że wśród mieszkańców miasta panowało zgodne przekonanie, że należy odprawić Pana Jezusa! Tak więc Pan zawrócił na drugi brzeg, gdzie czekało już wielu ludzi. Jeden z nich miał szczególną potrzebę. Jego córka, jedynaczka, umierała (por. 7,12; 9,38). Była to sprawa niecierpiąca zwłoki. Trzeba było się śpieszyć. Ale Jair nie był z Jezusem sam. Tłum mocno napierał i nie pozwalał na szybkie posuwanie się do przodu. Jaką wielką próbą było to dla nieszczęśliwego ojca! Wśród tłumu była jeszcze jedna potrzebująca dusza. Nikodem przyszedł do Pana Jezusa pod osłoną nocy, a cierpiąca na krwotok niewiasta chciała zbliżyć się do Niego pod osłoną tłumu. Wiara uzdrowiła ją, ale Pan chciał, aby teraz wyznała wszystko przed ludem (w. 46; por. też Rzym. 10,10). Co za pocieszające słowa kieruje do niej Zbawiciel (w. 48)! Wielu ludzi chce doznać zbawiającej siły Pana, ale przychodzi do Niego bez wiary, bez odczuwania jakichkolwiek potrzeb, bez życzeń. Stają oni na drodze tym, którzy szczerze chcą przyjść do Pana. Ludzie podobnego usposobienia nie będą mogli nigdy wydać świadectwa, jakie mogła złożyć ta kobieta lub niewidomy od urodzenia: „To jedno wiem, że byłem ślepy, a teraz widzę” (Jana 9,25). ",
        "bookID": 3,
        "verseRange": "8,40–8,48"
    },
    {
        "id": 159,
        "title": "Ewangelia Łukasza 8,49–56",
        "text": "Doświadczenie, któremu został poddany przełożony synagogi, sięgnęło zenitu. Jego rozpaczliwe oczekiwanie nie zostało nagrodzone. Córka umarła. W tym momencie Pan Jezus zwraca się do ciężko doświadczonego ojca ze słowami: „Nie bój się...” (w. 50). Tylko On, Pan życia i śmierci, mógł wypowiedzieć takie słowa. Słowa Pana Jezusa mają dzisiaj tę samą cudowną moc co kiedyś. Wszyscy, którzy w swojej niewiedzy śmieją się z Pana Jezusa, którzy myślą, że wszystko wiedzą lepiej od Pana chwały, nigdy nie będą świadkami Jego mocy i błogosławionych czynów ( w. 51). Na Jego słowo duch dziewczynki powrócił do niej. Pan polecił też, aby podano jej posiłek. Chciejmy myśleć o wierzących, którzy od niedawna są na drodze wiary, którzy dopiero niedawno zostali pociągnięci do życia wiecznego z duchowej śmierci. Oni potrzebują duchowego pokarmu, odpowiedniego do ich wieku. Czy my, którzy jesteśmy starszymi w wierze, podajemy go innym? Pan nam to polecił. On przykazał także rodzicom, aby o tym zdarzeniu nikomu nie mówili. Kiedy ludzie nie chcą przyjąć Pana Jezusa i odrzucają Jego słowo, wtedy bezużyteczne staje się ogłaszanie Jego mocy. ",
        "bookID": 3,
        "verseRange": "8,49–8,56"
    },
    {
        "id": 160,
        "title": "Ewangelia Łukasza 9,1–9",
        "text": "Wrozdziale 6. czytamy, że Pan Jezus wybrał dwunastu uczniów, których nazwał apostołami (posłańcami). Teraz przyszedł moment, aby podjąć się zadania, do którego zostali powołani. Mieli nie zabierać niczego ze sobą na drogę. Przez tę sytuację zostało objawione, że to, do czego zostali powołani, miało swoje źródło w Bogu, a nie w człowieku. Głoszenie Ewangelii, potwierdzone uzdrowieniami chorych, przyniosło swój skutek. Również tetrarcha Herod poczuł się zaniepokojony. Jego obciążone sumienie – kazał ściąć Jana Chrzciciela – odezwało się znowu. Zarówno dla niewierzących, jak i dla żyjących w upadku dzieci Bożych, jest tylko jedna droga, aby otrzymać przebaczenie i wolność – szczere wyznanie grzechów przed Bogiem. Herod próbował jednak uspokoić swoje sumienie przez pobożne życzenie – zabiegał o możliwość spotkania z Jezusem. Czy w stosunku do Jana Chrzciciela nie zachował się początkowo podobnie, a później go jednak ściął? (Mar. 6,20.27). W dniu, w którym Pan Jezus jako więzień stał przed nim, okazał Mu wyłącznie pogardę. Jednocześnie zaprzyjaźnił się wtedy z kimś innym – swoim wrogiem, namiestnikiem Piłatem (Łuk. 23,11–12). Mamy tu obraz złego i niespokojnego sumienia, które nie dąży jednak do pokuty. ",
        "bookID": 3,
        "verseRange": "9,1–9,9"
    },
    {
        "id": 161,
        "title": "Ewangelia Łukasza 9,10–17",
        "text": "Po powrocie ze służby dobrze jest zadbać o chwilę spokoju nie tylko po to, aby odpocząć fizycznie, ale przede wszystkim po to, aby znowu całkowicie zająć się osobą Pana Jezusa. Jakże często jednak, będąc pochłonięci naszymi zadaniami, stajemy się podobni do Marty. Z drugiej strony, na świecie pełnym potrzeb dłuższy odpoczynek jest niemożliwy. Po krótkim czasie znowu pojawił się tłum. Jednak nikt nie przyszedł na próżno. Każda potrzeba, którą Jemu przedstawiano, była w łasce spełniana. Nawet kiedy Pan Jezus odpoczywał, nie traktował przychodzących jak intruzów. Uzdrowienia, których dokonywał Pan Jezus i dobroć, jaką okazywał ludziom, zawsze były powiązane z głoszeniem Ewangelii (w. 11). I my powinniśmy czynić podobnie i nie przedkładać pomocy socjalnej nad Słowo Boże. Z ludzkiego punktu widzenia uczniowie udzielili Panu dobrej rady. Niemniej nie nauczyli się jeszcze opierać na sile, której źródło jest w Bogu i Panu Jezusie (w. 1). Ich spojrzenie było całkowicie skierowane na rzeczy widzialne. Podobnie bywa z nami – jak długo mamy pod dostatkiem rzeczy materialnych, tak długo myślimy, że wiara jest nam niepotrzebna. Pan uczy nas, abyśmy we wszystkim, nawet w rzeczach małych, zaufali Temu, w którego rękach jest wszystko. Wtedy działa tak, że możemy jedynie wychodzić z podziwu. ",
        "bookID": 3,
        "verseRange": "9,10–9,17"
    },
    {
        "id": 162,
        "title": "Ewangelia Łukasza 9,18–27",
        "text": "Wtej Ewangelii często widzimy modlącego się Pana Jezusa. Z jednej strony było to Jego zwyczajem (5,16; 11,1), a z drugiej żywo odczuwaną potrzebą, aby ważne okoliczności swojego życia omówić z Ojcem. My także możemy nasze trudności i smutki uczynić szczególnym przedmiotem naszych modlitw. W przywołanym fragmencie Pan Jezus mówi uczniom o tym, że czekają Go odrzucenie, cierpienie i śmierć. Dlaczego Pan Jezus zabronił uczniom mówić prawdę o swojej osobie, skoro rzeczywiście był Pomazańcem Bożym? Jego lud odrzucił Go. Dla Żydów skończył się czas, w którym mogli przyjąć swojego Mesjasza. Nadchodził czas, kiedy miał umrzeć jako Syn Człowieczy, aby przynieść przebaczenie wszystkim grzesznikom, którzy w Niego uwierzą. Tym samym Pan Jezus wskazał także drogę swoim naśladowcom. Jeżeli świat miał dla Niego tylko krzyż, to także Jego uczniowie powinni codziennie brać na siebie swój krzyż, tzn. codziennie urzeczywistniać swoje ukrzyżowanie dla świata (Gal. 6,14). Prawa Pana Jezusa jako Syna Człowieczego sięgają o wiele dalej niż Jego przywileje jako Mesjasza i obejmują cały wszechświat. W celu umocnienia wiary swoich naśladowców Pan pozwolił Piotrowi, Janowi i Jakubowi wejrzeć na chwilę we wspaniałą przyszłość. Piotr wiernie przekazał to pokrzepiające wydarzenie, którego sam był świadkiem (2. Piotra 1,16–17). ",
        "bookID": 3,
        "verseRange": "9,18–9,27"
    },
    {
        "id": 163,
        "title": "Ewangelia Łukasza 9,28–36",
        "text": "Przemienienie Jezusa na górze jest przedsmakiem Królestwa Bożego w chwale. Centralną postacią będzie tam Pan Jezus, a wszyscy niebiescy i ziemscy święci będą mieli w nim swój udział. Mojżesz jest obrazem tych, którzy, umarli i zmartwychwstali, Eliasz – wierzących, którzy jako żyjący zostaną pochwyceni do nieba przy przyjściu Pana, a uczniowie – wszystkich wierzących, którzy w czasie Królestwa żyć będą na ziemi. Śmierć Pana Jezusa była wtedy głównym tematem rozmów. Dzieło z Golgoty będzie także przedmiotem rozważań w wieczności. Ono jest podstawą wszystkich dróg Bożych dotyczących zbawienia jak też wielkim dowodem Bożej miłości. Przez nie Bóg został doskonale uwielbiony. Piotr nie rozumiał tego, co się dzieje. Nie wiedział nawet, co mówić. Czy rzeczywiście chciał postawić swojego Mistrza, Pana Wszechrzeczy, na tym samym stopniu co Mojżesza i Eliasza? Bóg nie mógł do tego dopuścić. Ukazał się obłok, który był znakiem obecności Bożej (2. Mojż. 40,34.35; 2. Kron. 7,1–3) i rozległ się głos: „Ten jest Syn mój wybrany, Tego słuchajcie”. Jakie ma to znaczenie dla wierzących? Chociaż pouczenia zakonu i proroków wskazują na Pana Jezusa (Łuk. 24,27), nie mogą w żadnym przypadku zająć miejsca Jego Osoby oraz Jego pouczeń. ",
        "bookID": 3,
        "verseRange": "9,28–9,36"
    },
    {
        "id": 164,
        "title": "Ewangelia Łukasza 9,37–43",
        "text": "Powyższe wydarzenie całkowicie kontrastuje z poprzednim. Znów jesteśmy wśród świata, który znajduje się jeszcze pod panowaniem szatana. Ale gdzie była „moc i władza nad wszystkimi demonami”, której udzielił Pan swoim uczniom (w. 1)? Dlaczego ten młody człowiek nie mógł być uzdrowiony przez uczniów? Czy uzdrowienie jego choroby przekraczało ich możliwości? Nie! Brakowało im wiary, co bardzo zasmuciło Pana. Wkrótce przecież miał umrzeć i opuścić swoich uczniów, a taką znalazł w nich niewiarę. Nie wystarczy samo przebywanie z Jezusem ani posiadanie Jego darów. Do używania tych darów potrzebna jest wiara. Chory chłopiec jest trafnym obrazem działania mocy szatana nad człowiekiem. Tylko Bóg może uwolnić od niej swoje stworzenie. W Panu Jezusie okazała się pełnia mocy Bożej. On jedynie mógł zgromić ducha nieczystego i wypędzić go. My także możemy wszystkie trudności przynosić do Pana Jezusa, tak jak ten biedny ojciec. Kiedy czynimy to z wiarą, możemy liczyć na odpowiedź Jego miłości. Dla wiary nie ma żadnych trudności, gdyż wiara ufa Bogu, a dla Niego nie ma rzeczy niemożliwych. ",
        "bookID": 3,
        "verseRange": "9,37–9,43"
    },
    {
        "id": 165,
        "title": "Ewangelia Łukasza 9,43–50",
        "text": "Po raz drugi Pan Jezus mówi uczniom o swojej śmierci (w. 22,44). Oni jednak nadal tego nie rozumieją, chociaż Pan nie mówi do nich w mowie proroczej czy obrazowej, ale wyraża się w prosty sposób. Ich serca przepełnione są myślami o ustanowieniu przyszłego Królestwa, tak że żadna inna myśl nie może do nich dotrzeć. Wypowiadane przez nich słowa zdradzają słabe zrozumienie pism. Prawdziwy powód trudności z pojmowaniem duchowych prawd tkwi w naszych sercach. Dowodzą tego dalsze przemyślenia uczniów. Małe dziecko nie zajmuje w świecie żadnego szczególnego stanowiska. Ono zadowala się tym, co ma. Podobne stanowisko zajął Pan Jezus, chociaż bardzo bolał nad tym, że został odrzucony przez swój naród. Kto zdecyduje się stanąć po stronie tego Odrzuconego, staje się mały w oczach świata, ale wielki w oczach Bożych. Słowa Jana: „...i zabranialiśmy mu”, świadczą o tym, że troszczył się bardziej o swoją godność niż o godność Pana. Odpowiedź Pana brzmiała: „Nie zabraniajcie”. Nienawiść ludzi do Pana osiągnęła takie rozmiary, że nie ma ludzi neutralnych w stosunku do Niego. Kto czyni coś w Jego imieniu, staje automatycznie po stronie Odrzuconego. ",
        "bookID": 3,
        "verseRange": "9,43–9,50"
    },
    {
        "id": 166,
        "title": "Ewangelia Łukasza 9,51–62",
        "text": "Pan Jezus idzie drogą prowadzącą do miasta, które zabija proroków i kamienuje tych, którzy są do niego wysyłani. Jak bardzo była teraz potrzebna Jemu cała siła miłości, aby w posłuszeństwie względem swego Boga i Ojca iść na śmierć! Na tej drodze Pana Jezusa spotkało wszystko, co najcięższe. Jak boleśnie Jego czysta dusza musiała odczuwać okazywaną Mu w różny sposób nienawiść! Natomiast uczniowie w tym nowym okresie łaski, który rozpoczął się wraz z przyjęciem Syna Bożego na ziemię, niczego się jeszcze nie nauczyli. Nadal byli wypełnieni duchem sądu, który cechował proroka Eliasza. Również i dzisiaj jest wielu ludzi, którzy byliby skłonni naśladować Pana Jezusa. Lecz jakie trzeba spełnić warunki? Naśladowanie Pana jest możliwe tylko na drodze wyrzeczeń. Pan Jezus jest tego najlepszym przykładem. Opuścił wspaniałości nieba, aby przyjść na ziemię, gdzie nie posiadał nawet własnego domu. Kto idzie za Nim, musi wiedzieć, że Jego prawa mają pierwszeństwo przed naturalnymi relacjami, w jakich jesteśmy postawieni. Kto chce połowicznie zająć się sprawami Bożymi, nie nadaje się do pracy w Królestwie Bożym. Druga połowa serca będzie oglądać się wstecz (2. Tym. 2,4; Hebr. 12,1–2; Fil. 3,14). ",
        "bookID": 3,
        "verseRange": "9,51–9,62"
    },
    {
        "id": 167,
        "title": "Ewangelia Łukasza 10,1–16",
        "text": "Wczasie życia Pana Jezusa na ziemi kończyła się pewna epoka. W obecnym czasie jest podobnie – kończy się czas łaski. Między tamtym i obecnym czasem można dostrzec wiele cech wspólnych. Mimo niewiary, która dzisiaj jak wtedy szerzy się coraz bardziej, Pan żniwa zna owoc, który musi być zgromadzony do niebieskich gumien, nawet jeśli my go czasem nie dostrzegamy. Robotnicy są potrzebni, aby żniwo mogło być zakończone w krótkim czasie. Nikt nie powinien tracić czasu. Ponieważ na wschodzie ceremonia pozdrawiania także zabierała wiele czasu, Pan nakazał jej unikać. Miastom, które wtedy odrzuciły poselstwo o Królestwie Bożym, będzie ciężej niż Sodomie. Co jednak stanie się z ludźmi, którzy mieszkają w chrześcijańskich krajach, słyszeli Ewangelię o Jezusie Chrystusie i odrzucili ją? Ich odpowiedzialność jest większa niż miast galilejskich. Kto odrzuca posłańca Pana Jezusa, aby nie słyszeć Ewangelii, odrzuca nie tylko Jego, ale samego Boga. ",
        "bookID": 3,
        "verseRange": "10,1–10,16"
    },
    {
        "id": 168,
        "title": "Ewangelia Łukasza 10,17–24",
        "text": "Posłańcy powrócili z radością, urzeczeni mocą, której udzielił im Pan. Wzrok Pana Jezusa był jednak skierowany w przyszłość. Wiedział, że na krzyżu zdepcze szatanowi głowę, w następstwie czego szatan będzie kiedyś zrzucony z nieba na ziemię, a w końcu do jeziora ognistego (Obj. 12,7–9. 20,10). Gdy Królestwo Boże zostanie ustanowione na tej ziemi, „cudowne moce wieku przyszłego” będą znowu aktualne (Hebr. 6,5). Pan Jezus chciał ukazać uczniom, że czas łaski przyniósł coś lepszego. Jakie więc miały być cechy nowej epoki? Nie chodziło w tym przypadku o ziemskie rzeczy, ale o niebiańskie, wieczne. Wierzący obecnych czasów mogą posiadać pełnię objawień Bożych. Żydzi, którzy mieli zakon, nie mieli pojęcia o relacji łączącej osoby boże między sobą. Dopiero przez Pana Jezusa Bóg został objawiony jako Ojciec, Syn i Duch Święty (Jan. 1,18). „Nikt nie wie, kto to Syn, jak tylko Ojciec” (w. 22). Jedynie Ojciec potrafi wniknąć w tajemnicę natury swojego Syna, w którym prawdziwe bóstwo zjednoczyło się z prawdziwym człowieczeństwem. Bóg zabrania wstępować człowiekowi na ten święty grunt. Wszystko, co możemy uczynić w obliczu tych wzniosłych prawd, ogranicza się do wiary i uwielbienia. ",
        "bookID": 3,
        "verseRange": "10,17–10,24"
    },
    {
        "id": 169,
        "title": "Ewangelia Łukasza 10,25–37",
        "text": "Uczeni w Piśmie uważali, że konieczne jest wypełnienie zakonu, aby znaleźć się na drodze do życia wiecznego. Przez przypowieść, którą Pan przytoczył w odpowiedzi na jedno z pytań, można zrozumieć, że żaden człowiek nie jest zdolny sprostać żądaniom zakonu. Tylko łaska, zupełna łaska może mu pomóc. Człowiek opuścił miejsce błogosławieństwa (Jeruzalem), na którym został postawiony przez swego Stwórcę i skierował swoje nogi do miejsca przekleństwa, Jerycha (5. Mojż. 27,26; Joz. 6,26). Droga prowadziła stromo w dół (1000 m różnicy). Szatan (zbójcy), obszedłszy się w zły sposób z człowiekiem, zostawia go później w tym smutnym położeniu. Ledwo żyjący człowiek nie jest w stanie ani wypełnić zakonu, ani przynieść Bogu ofiary. Dlatego w przypowieści tej nie pomógł rannemu ani Lewita, ani kapłan, lecz Samarytanin. Jest to wyraźny obraz Pana Jezusa. Czy Żydzi nie nazwali Go z pogardą Samarytaninem (Jana 8,48)? Jak daleka była Jego droga! Przyszedł z nieba na ziemię, aby ratować grzeszników. Z sercem pełnym miłości i współczucia zatroszczył się o swoje stworzenie, które przez szatana i grzech znalazło się w strasznym położeniu. Jego troskliwe starania o nas nie kończą się z chwilą naszego nawrócenia. On troszczy się o swoich aż do swego przyjścia. Taką postawę – która cechowała naszego Pana – powinniśmy okazywać naszym bliźnim. ",
        "bookID": 3,
        "verseRange": "10,25–10,37"
    },
    {
        "id": 170,
        "title": "Ewangelia Łukasza 10,38–42",
        "text": "Dwie siostry goszczą Pana Jezusa w swoim domu. Marta, która zaprosiła Pana, troszczyła się o swojego gościa i Jego uczniów. Była bardzo zajęta, całkowicie pochłonięta swoją służbą. Czy w dzisiejszych czasach nie jest podobnie? Czy nie jesteśmy często skłonni do oceniania innych wierzących na podstawie ich widocznej aktywności? Służba sama w sobie nie jest niczym złym. Jednak szybko może, tak jak w przypadku Marty, całkowicie zająć nasze serce i oddalić nas od Osoby, której chcemy służyć. Maria pokazała swoje przywiązanie do Pana przez słuchanie Jego słów. Nie tylko Go przyjęła, ale też pilnie słuchała. Marta nie rozumiała zachowania siostry. Posługę uważała ze rzecz najważniejszą, dlatego prosi Pana Jezusa: „Powiedz jej, aby mi pomogła”. Kim była Marta, aby czynić Panu uwagi? Czyżby zapomniała, że chciała być Jego służebnicą? Ta część nie będzie Marii odjęta, ani na tej ziemi, ani w wieczności. Kiedy będziemy u Pana, wszelka służba ustanie, ale społeczność z Panem – przebywanie u Jego stóp – pozostanie. Radujmy się już dzisiaj w Chrystusie i służmy Mu wiernie! Przez przywiązanie do Jego Osoby i uważne słuchanie Jego słów możemy udowodnić Mu swoją miłość (Jana 14,23; 1. Jana 5,3). ",
        "bookID": 3,
        "verseRange": "10,38–10,42"
    },
    {
        "id": 171,
        "title": "Ewangelia Łukasza 11,1–13",
        "text": "Wrozdziale 10. widzieliśmy Marię siedzącą u stóp Pana Jezusa, słuchającą jego słów. Rozdział 11. rozpoczyna się od pouczeń dotyczących modlitwy. Jest ona obok słuchania Słowa Bożego drugim źródłem pomocy stojącym do dyspozycji wierzącego aż do powrotu Pana. Modlitwa jest następstwem działania Słowa Bożego w słuchaczach (Rzym. 10,14). Na pytanie uczniów Mistrz odpowiada pouczeniem, w jaki sposób należy się modlić. Uczniowie posiadali ścislejszą społeczność z Bogiem niż dotychczas. Mogli nazywać Go swoim Ojcem. Najważniejszą rzeczą, którą możemy Mu przynieść, jest cześć i uwielbienie. Jednak nasze codzienne potrzeby także nie są Jemu obojętne. Nasza społeczność z Ojcem może zostać zakłócona przez grzech. „Jeśli wyznajemy grzechy swoje”, On nam przebacza. Poprzez praktyczny przykład Pan objawia uczniom serce Ojca. Jeśli skłonny do samolubstwa człowiek pożycza przyjacielowi, o ileż więcej Ojciec niebieski da swoim dzieciom dobre dary. Ojciec odpowiada zawsze – według swojej mądrości i w stosownym czasie. Duch Święty jest tutaj mocą, której Bóg chce udzielić swoim po wypełnieniu przez Pana Jezusa dzieła zbawienia i po wniebowstąpieniu. ",
        "bookID": 3,
        "verseRange": "11,1–11,13"
    },
    {
        "id": 172,
        "title": "Ewangelia Łukasza 11,14–28",
        "text": "Opętany (w. 14) jest trafnym obrazem człowieka niewierzącego. Jest on niemy w sprawach Bożych. Ale jaką zmianę przynosi wybawienie przez Pana Jezusa! Nowo nawrócony rozpoczyna nagle z głębokim szacunkiem i przekonaniem mówić o rzeczach Bożych, modli się i wysławia swojego Pana. Niewierzący tłum dziwi się. Zamiast uwierzyć, szuka wytłumaczenia cudu. Niemniej Pan zadał sobie trud, aby wykazać niedorzeczność ich argumentów. Podczas rozważania 19. wiersza przypomina nam się rozdz. 9,49. Pan dał wtedy dowód na to, że Jego moc była większa niż moc szatana. Pomimo to samo życie Pana Jezusa, w którym okazał swoją przewagę nad mocarzem, nie mogło uwolnić nas spod jego panowania. Aby było to możliwe, musiał ponieść śmierć przebłagalną za nasze grzechy. Jak wymowny jest wiersz 23! Każde gromadzenie ludzi wokół jakiejś osoby, nauki albo werbowanie do jakiejś grupy czy kościoła, jest w oczach Bożych rozpraszaniem. Wiersze 24–26 ukazują człowieka, który sam chce się poprawić i ma w tym nawet pewne powodzenie. Niemniej bez prawdziwej pokuty i nawrócenia jego koniec będzie gorszy niż początek. Ten fragment dotyczy także narodu izraelskiego, który wprawdzie oczyścił się od pogańskiego bałwochwalstwa, ale odrzucił Syna Bożego, aby w przyszłości przyjąć Antychrysta. A jakże smutny będzie koniec martwego chrześcijaństwa! ",
        "bookID": 3,
        "verseRange": "11,14–11,28"
    },
    {
        "id": 173,
        "title": "Ewangelia Łukasza 11,29–36",
        "text": "„Pokolenie to jest pokoleniem złym.” Czy możemy wyobrazić sobie coś gorszego jak przypisanie Panu Jezusowi mocy diabła, która przejawiała się w uzdrawianiu chorych i świadczyła niezbicie o Jego miłości? Mimo, że Pan Jezus udowodnił swe niebieskie pochodzenie, ludzie żądali jeszcze znaku z nieba (w. 16). Pan musiał zawstydzić pysznych Żydów, dając im za przykład pogańskich Niniwitów i królową z południa. Ani Niniwici, ani królowa z Saby nie widzieli tylu cudów, co oni. Słyszeli jedynie poselstwo Boga i przyjęli je. A Żydzi? „Większy niż Jonasz” i „większy niż Salomon” był pośród nich, a jednak nie uwierzyli. Pan Jezus jest także „światłem świata” (Jana 8,12). Wszyscy mogli je widzieć, każdy miał tę możliwość. Do tego potrzebne jest jednak „zdrowe oko wiary”. Jeśli je posiadamy, możemy jasno i wyraźnie widzieć w Słowie Bożym osobę Pana Jezusa. Kto przyjmuje Pana bez zastrzeżeń (nie tak, jak Żydzi, którzy zadawali wiele krytycznych pytań), jest „światłością w Panu”, (Efez. 5,8) i może także świecić innym (Mat. 5,14). Nie tylko „chore oko”, tzn. jawna niewiara, jest niewłaściwą rzeczą. Niewłaściwa jest także połowiczna pobożność. Zewnętrzna zmiana bez wiary, bez nowego życia pozostawia duszę w ciemności. ",
        "bookID": 3,
        "verseRange": "11,29–11,36"
    },
    {
        "id": 174,
        "title": "Ewangelia Łukasza 11,37–54",
        "text": "Wtej Ewangelii często mowa jest o Panu Jezusie odwiedzającym innych (5,29; 7,36; 10,38; 11,37; 14,1; 19,6 ). W opisanych w powyższych wierszach odwiedzinach widzimy, że zapraszający był bardzo zdziwiony, że Pan Jezus tak małą wagę przywiązuje do spraw zewnętrznych. Ważniejszą sprawą było dla Mistrza mówienie o wnętrzu człowieka. Bez oczyszczonego serca nie może być mowy o prawdziwie pobożnym, czystym życiu (1. Piotra 1,22). Akurat tego brakowało faryzeuszom, którzy w swej religii trzymali się mocno formy. Ludzie mogą zostać zwiedzeni przez takie zewnętrzne postępowanie (w. 44), ale Bóg widzi serce. Jego nie można oszukać. Kilkakrotnie wypowiedziane „biada” zostało skierowane także do faryzeuszów, którzy wprawdzie głosili Słowo Boże, ale nie wykonywali go. Żądali tego jedynie od drugich. Zamiast budować zmarłym prorokom grobowce, powinni byli przyjąć Pana Jezusa i słowa, które głosił. Skoro nauczyciele ci ani nie wierzyli słowom, które głosili, ani tym bardziej ich nie wykonywali, to „pochwycili klucze poznania”. Czy poważne słowa napomnienia nie wywołują w nas podobnej reakcji jak u tych słuchaczy? Nierzadko szukamy usprawiedliwienia, zamiast wejrzeć w siebie. ",
        "bookID": 3,
        "verseRange": "11,37–11,54"
    },
    {
        "id": 175,
        "title": "Ewangelia Łukasza 12,1–12",
        "text": "Słowa Pana Jezusa nie są przeznaczone dla wszystkich słuchaczy, lecz tylko dla Jego uczniów. Jego słowa zawierają ostrzeżenie, pokrzepienie i pocieszenie. Pan mówi do uczniów jak do przyjaciół (w. 4) i udziela im pouczeń dotyczących czasów po Jego odejściu. Są to przestrogi, napomnienia i zachęta. Cechą charakterystyczną nowej epoki jest światłość (Łuk. 11,33–36) oraz pełne objawienie zakrytej do tej pory tajemnicy (Kol. 1,26). Chodzi tu nie tylko o Boga i Jego myśli, ale też o nasze serca i życie. Chociaż Pan zarówno uczniom, jak i nam, Jego świadkom, nie obiecuje przyjemnego życia (wielokrotnie może przyjść doświadczenie aż do śmierci męczeńskiej włącznie), udziela nam jednak wielkiej zachęty. Codzienna pamięć o naszym cudownym Bogu, którego uwadze nic nie uchodzi i który troszczy się nawet o włosy na naszej głowie, mogą usunąć wszelką bojaźń z naszych serc. Dowodem, który potwierdza prawdy zawarte w wierszu 10, jest życie apostoła Pawła i sytuacja narodu żydowskiego. Paweł sam nazywa się „bluźniercą, prześladowcą i gnębicielem”, „pierwszym z grzeszników”, a jednak jako taki „dostąpił miłosierdzia” (1. Tym. 1,13–15). Żydzi natomiast odrzucili Pana, ukrzyżowali Go i bluźnili przeciwko Duchowi Świętemu (Mat. 12,31). Również po zmartwychwstaniu Pana odrzucili świadectwa Ducha Świętego składane przez apostołów, a szczególnie przez Szczepana (Dz. Ap. 7, 51). Dla narodu jako ogóło nie było już żadnej nadziei. Wina ta nie została odpuszczona, dlatego Boży sąd dotknął ten naród. ",
        "bookID": 3,
        "verseRange": "12,1–12,12"
    },
    {
        "id": 176,
        "title": "Ewangelia Łukasza 12,13–21",
        "text": "Znamienną cechą zarówno Ewangelii Łukasza, jak też i Ewangelii Jana jest to, że Pan Jezus często wykorzystywał różne sytuacje albo rozmowy, aby udzielić swoim słuchaczom głębszych, duchowych pouczeń (np. Łuk. 7,40; 10,18; 10,30; 11,38). Tak samo jest we wskazanym fragmencie. Jako odrzucony Mesjasz nie chciał być ani sędzią, ani rozjemcą. Ponieważ poznał źródło prośby tego człowieka (w. 15), udzielił wszystkim poważnych pouczeń dotyczących chciwości. Chciwość dotyczy wszystkich czasów. Nie tylko niewierzący skłonni są miłować pieniądze, ale także wierzący. Wiersze z 1. Tym. 6,6–10 i 17–19 wskazują następstwa takiego stanu. Podobieństwo to powinno ciągle przemawiać do naszych serc. Dlaczego Bóg nazwał tego gospodarza głupcem? Dlatego, że swojego ciała nie odróżniał od swojej duszy. Wszystko, czego życzył swojej duszy, dotyczyło właściwie ciała. Nie troszczył się o swoją duszę, której egzystencja sięgała daleko poza ziemski byt. Nie uwzględnił Boga w swoich mądrych z ludzkiego punktu widzenia przemyśleniach. Pojęcie wieczności było dla niego zupełnie obce. Chciejmy zapytać samych siebie: a jak wygląda w tym przypadku sprawa z nami, którzy wierzymy w Pana Jezusa? Czy jesteśmy bogaci w Bogu? Czy żyjemy w świadomości, że nasze życie na ziemi może zakończyć się w każdej chwili, czy to przez śmierć, czy to przez przyjście Pana Jezusa? Czy przedstawiamy Bogu wszystkie nasze plany? ",
        "bookID": 3,
        "verseRange": "12,13–12,21"
    },
    {
        "id": 177,
        "title": "Ewangelia Łukasza 12,22–31",
        "text": "Ponieważ w tym fragmencie Pan kieruje swoje słowa do uczniów, to mają one duże znaczenie także dla nas, wierzących. Nie tylko bogactwo może odciągnąć nasze serce od Boga, ale też i troski o nasze ziemskie życie. Jedynie zaufanie Bogu, naszemu Ojcu, uwolni serce od wszelkiego niepokoju. Bóg podarował nam ziemskie życie. Czyż mógłby zatem nie interesować się naszymi doczesnymi potrzebami? Więcej jeszcze! Przez wiarę w Pana Jezusa staliśmy się dziećmi niebieskiego Ojca. Jego staranie o swoich jest dużo większe niż Stwórcy o Jego stworzenie – ptaki czy rośliny. Bóg chce nas uwolnić od ziemskich trosk, aby nie odwiodły nas od dążenia do niebieskich rzeczy, do tego, co ma wieczną wartość. Czy jednak te wiersze nie skłonią nas do lenistwa lub próżnowania? Nie! Wiersz 31. pokazuje wyraźnie, czym powinno odznaczać się życie wierzącego człowieka – szukaniem Królestwa Niebieskiego. To oznacza, że powinniśmy naszą pracę i nasze obowiązki życiowe podporządkować woli i zamysłom Pana Jezusa, a nie swoim. „Narody”, tzn. ludzie niewierzący, mają przed oczami tylko potrzeby swojego ciała i teraźniejszego życia, tak jak ten bogaty gospodarz (w. 19). Lecz do nas Pan mówi słowami: „Nie zabiegajcie o to”. ",
        "bookID": 3,
        "verseRange": "12,22–12,31"
    },
    {
        "id": 178,
        "title": "Ewangelia Łukasza 12,32–40",
        "text": "Liczba tych, którzy przyjmowali Pana Jezusa, była zawsze niewielka. Niemniej ich siła nie tkwi w ich liczbie ani w ziemskich źródłach pomocy, lecz w świadomości, że Ojcu Niebieskiemu upodobało się, aby dać im królestwo, które nie jest z tego świata. Celem wierzących jest niebo, dlatego ich życie powinno o tym świadczyć. Jednak nasze serce nie będzie zwrócone w kierunku nieba, jeśli nie będziemy mieli tam skarbu. Wiersz 33. mówi nam, w jaki sposób to osiągnąć: jeśli będziemy mieli to samo usposobienie, jakie było w Bogu Ojcu, który nam, biednym, dał wszystko w swoim umiłowanym Synu! Przepasane biodra mówią o gotowości do służby. Lampa natomiast jest obrazem naszego świadectwa dla otoczenia. Pan mówi też i o tym, że sługa powinien nie tylko być gotowy do pracy dla Niego, ale także musi czuwać i oczekiwać Jego przyjścia (12,44; 19,13). W służbie dla Pana zajmujemy się innymi, ale w naszym czuwaniu i oczekiwaniu tylko Nim. Wraz z Jego przyjściem nastąpi pełna radość i szczęśliwość. Niepojęta myśl dla każdego wiernego sługi, że On, który stanął w drzwiach, aby dać sobie przekłuć ucho dla wiecznej służby, chce się przepasać i służyć swoim umiłowanym (2. Mojż. 21,2–6)! ",
        "bookID": 3,
        "verseRange": "12,32–12,40"
    },
    {
        "id": 179,
        "title": "Ewangelia Łukasza 12,41–48",
        "text": "Podczas nieobecności Pana powierzono słudze zarządzanie jego domem. Jeśli okaże się w tym wierny, otrzyma jako nagrodę zaszczytne stanowisko w przyszłym Królestwie (w. 44, rozdz. 19,17.19 ). Nagrodą za czuwanie jest On sam (w. 37), natomiast za wierność w służbie – współuczestnictwo w Jego panowaniu. Obyśmy otrzymali obydwie nagrody! W wierszach 45–48 Pan ukazuje ponury obraz chrześcijaństwa. Zniknęła żywa nadzieja, będąca motywacją do życia miłego Bogu. Ile pychy i samowoli wkradło się w serca tych, którzy powinni paść trzodę Bożą! „Paście trzodę Bożą (…), nie z przymusu, lecz ochotnie, po Bożemu, nie dla brzydkiego zysku, lecz z oddaniem” (1. Piotra 5,2–3). Sąd, który Pan zapowiada w tym fragmencie, to sąd nad żywymi (Mat. 25,31–46). Sąd ten będzie absolutnie sprawiedliwy. Surowość wyroku będzie zależna od miary przywilejów, jakie każdy posiadał. Jaki będzie koniec tych, którzy wszystko wiedzą, a mimo tego żyją według własnej woli? Wprawdzie poganie również nie ujdą sądu z powodu swoich grzechów, ale odbiorą mniej razów. ",
        "bookID": 3,
        "verseRange": "12,41–12,48"
    },
    {
        "id": 180,
        "title": "Ewangelia Łukasza 12,49–59",
        "text": "Przy narodzeniu Pana Jezusa „mnóstwa wojsk anielskich” wołały: „...a na ziemi pokój” (rozdz. 2,14). Jednak większa część ludzi odrzuciła Zbawiciela i dlatego spotka ich sąd (ogień). Sąd i rozdwojenie nigdy nie były w zamysłach Pana Jezusa, który przyszedł, aby ratować ludzi. Niemniej, aby było to możliwe, musiał najpierw obnażyć grzeszny stan serca człowieka (ponieważ tylko na drodze pokuty człowiek może dostąpić zbawienia; przyp. tłum.), a to zamiast skruchy i pokuty wywołało u większości ludzi opór i sprzeciw. Tak więc osoba Pana Jezusa dzieli ludzi na dwie grupy. Ponieważ opowiedzenie się za Panem jest decyzją, którą każdy musi podjąć osobiście, bardzo często w związku z tym dochodzi do zakłócenia harmonii w rodzinnych relacjach. Mówiąc o chrzcie, Pan myśli o swojej odkupieńczej śmierci za nas. Zanim to dzieło zostało dokonane, miłość nie mogła wypłynąć z serca Bożego bez przeszkód. Grzech nie był bowiem jeszcze usunięty. Wiersze 54–59 są poważnym ostrzeżeniem dla Żydów. Czyż nie zauważyli, że są na drodze prowadzącej na sąd? Czyż sam Bóg nie przebywał pośród nich w Chrystusie, świat z sobą jednając i nie zaliczając im ich upadków (por. 2. Kor. 5,19)? Przyjęcie Pana Jezusa daje jedyną możliwość pojednania się z Bogiem. Cały naród izraelski odrzucił Chrystusa, dlatego „popadł w niewolę” i będzie w niej trwać, aż wypełnią się słowa proroka Izajasza z rozdz. 40,1–2. ",
        "bookID": 3,
        "verseRange": "12,49–12,59"
    },
    {
        "id": 181,
        "title": "Ewangelia Łukasza 13,1–9",
        "text": "Wiadomość o nieszczęśliwych Galilejczykach dała Panu sposobność, aby przed słuchaczami odkryć stan ludzkiego serca. Jak łatwo nam przychodzi mówić o sądzie Bożym, gdy któremuś z otaczających nas ludzi przytrafi się jakieś nieszczęście! Przy okazji myślimy, że jesteśmy od niego lepsi . Jednak przed Bogiem wszyscy jesteśmy winni. W tej kwestii nie ma żadnego wyjątku. Pan nie mówi tu o wierze w Niego (chociaż jest to sprawa bardzo istotna), ale o pokucie, do której należy bezwzględne wyznanie naszej winy i naszego zepsucia. Pokuta i wiara do dzisiaj stanowią jedyną drogę ratunku przed sądem. Ziemski naród Boży jest w Piśmie Świętym często przyrównywany do drzewa figowego (Joel l,7; Mat. 21,18–22; Mar. 11,13). Bóg w osobie Pana Jezusa trzy lata szukał owocu wśród swojego ludu. Oficjalna służba Pana dobiegała końca. Ileż trudu włożył Pan w prowadzenie i nauczanie tego narodu! Użył wszystkich możliwych środków, ale wszystko poszło na marne. Żydzi odrzucili Go i zabili. Drzewo figowe zostało wycięte. Wraz z przyjściem Pana Jezusa na ziemię, Bóg po raz ostatni zajął się człowiekiem w jego upadłej, grzesznej naturze. Adam i jego potomkowie zostali ostatecznie osądzeni na krzyżu, w śmierci Chrystusa. Tylko nowo zrodzony człowiek, należący do rodu „drugiego człowieka”, jest w stanie wydać owoc dla Boga. ",
        "bookID": 3,
        "verseRange": "13,1–13,9"
    },
    {
        "id": 182,
        "title": "Ewangelia Łukasza 13,10–21",
        "text": "Czas cierpliwości dla Izraela jeszcze się nie skończył (w. 8). Pan dalej naucza w synagodze i uzdrawia zgarbioną kobietę, będącą pod władaniem ducha nieczystego. Przełożony synagogi uznał wprawdzie moc Pana w czynieniu cudów, ale według niego Pan powinien był używać jej zgodnie z wymaganiami zakonu. Tak, Bóg nie pracuje w dniu swojego sabatu, ale głupotą jest myślenie, że Bóg, będąc wśród ludzi „usychających” w mocy szatana i grzechu, będzie przestrzegał sabatu (Jan. 5,16–17). Ojciec i Syn pragnęli dokonywać cudownych rzeczy dla biednych, grzesznych ludzi. Odpowiedź Pana Jezusa zawstydziła Jego przeciwników, a wywołała radość wśród ludu. Jednak, aby nikt nie oczekiwał, że teraz objawi się Królestwo Boże w mocy i wspaniałości, Pan Jezus przedstawił w podobieństwie, co musi nadejść przed jego ustanowieniem. To, co zostało powołane do istnienia i miało swój skromny początek za życia Pana Jezusa, rozwinęło się w potężne drzewo, czyli dzisiejsze chrześcijaństwo. Ptaki są obrazem ludzi, którzy nie posiadają życia z Boga, a szukają w tej potędze korzyści i ochrony. Pan jednak przytacza jeszcze jedno podobieństwo, ukazujące wewnętrzny rozwój chrześcijaństwa. Trzy miary mąki, które mówią o tym, że pewna część ludności świata przyznaje się do chrześcijaństwa, zostały całkowicie zakwaszone. Ludzkie nauki już bardzo wcześnie wkradły się do chrześcijaństwa. Dzisiaj całe chrześcijaństwo skażone jest ludzkimi ideologiami, które wyparły prawdziwe Słowo Boże. ",
        "bookID": 3,
        "verseRange": "13,10–13,21"
    },
    {
        "id": 183,
        "title": "Ewangelia Łukasza 13,22–35",
        "text": "Wdrodze do Jerozolimy Pan Jezus obchodził miasta i wioski. Nie udzielił Żydom jasnej odpowiedzi na ciekawskie pytanie, czy tylko niewielu będzie zachowanych od sądu, który miał spotkać ten naród. Zamiast tego podkreślał konieczność osobistej decyzji. Nacisk w Jego słowach nie tyle polega na staraniu się („Starajcie się wejść przez wąską bramę), co na wąskiej bramie, którą jest On sam, odrzucony i ukrzyżowany. Niektórzy chcieliby wprawdzie znaleźć się w zasięgu błogosławieństw Królestwa Bożego, ale bez pokuty i bez przyjęcia Pana jako swojego Zbawiciela. Ponieważ Żydzi odrzucili Pana, również i On nie przyzna się do nich w przyszłości. Sąd będzie polegał na tym, że będą musieli zobaczyć swoich ojców przebywających „wewnątrz” (tj. w Królestwie) wraz z ludźmi z narodów, których ówcześni Żydzi traktowali z wyraźną pogardą. „Na zewnątrz” będzie płacz z powodu mąk i gorzkiego żalu oraz zgrzytanie zębami z nienawiści do Boga i Pana Jezusa. By ostrzec faryzeuszów, Pan jeszcze raz wskazuje na swoją służbę, która do tej pory była bezowocna. Ostrzega Żydów, że Jerozolima się nie zmieniła. To tam wyśmiewano, prześladowano i zabijano proroków (2. Kron. 36,15–16; Jer. 7,13.25–26 itd.); nie wahano się nawet zabić Syna i dziedzica (Mar. 12,6–7). ",
        "bookID": 3,
        "verseRange": "13,22–13,35"
    },
    {
        "id": 184,
        "title": "Ewangelia Łukasza 14,1–14",
        "text": "Pan odwołuje się do zewnętrznych okoliczności, aby wskazać cechy, które powinny charakteryzować życie chrześcijańskie. Ponieważ wiedział, z jakich powodów został zaproszony, przejął inicjatywę i uzdrowił chorego człowieka, gdy nie usłyszał odpowiedzi na postawione przez siebie pytanie. W pouczeniu, które zawarte jest w 5. wersecie, chodzi o sytuację wyjątkową, a nie o codzienną potrzebę jak w rozdz. 13,15. Nieszczęśliwe położenie, w jakim przez grzech znalazł się człowiek, wymaga szybkiego ratunku. Czy wszyscy posiadamy usposobienie prawdziwego ratownika ludzkich dusz? Pan żąda od nas, abyśmy zajęli ostatnie miejsca w hierarchii tego świata, a On sam jest dla nas najlepszym przykładem. (Fil. 2,5–11) On, który był posłuszny aż do śmierci krzyżowej, jest teraz wywyższony ponad wszystkich, ukoronowany chwałą i czcią, i takim też objawi się wkrótce przed całym światem (Hebr. 2,9). Im bardziej będziemy podobni do Niego w tym uniżeniu, tym większy będzie nasz udział w Jego wywyższeniu. Pan mówił zarówno do zaproszonych, jak i do gospodarza. W tym objawiła się miłość Boża, że Chrystus umarł za wrogów, bezsilnych grzeszników (Rzym. 5,6–11). Teraz możemy odzwierciedlać coś niecoś z tej ponadnaturalnej miłości, miłując innych oraz okazując łaskę, nie oczekując za to zapłaty czy podziękowania. ",
        "bookID": 3,
        "verseRange": "14,1–14,14"
    },
    {
        "id": 185,
        "title": "Ewangelia Łukasza 14,15–24",
        "text": "Wypowiedź jednego z gości spowodowała, że Pan przytoczył podobieństwo, z którego wynikała pewna prawda: Jeśli ktoś chce zażywać błogosławieństw Królestwa, powinien najpierw przyjąć Boże zaproszenie. Bóg w swej łasce przygotował wspaniałą wieczerzę. Swoje zaproszenie skierował najpierw do Żydów. Wszyscy wymawiali się, podając na pozór rozsądne, zrozumiałe powody. Byli zajęci naturalnymi, ziemskimi sprawami i nie mieli ani czasu, ani pragnienia, aby zatroszczyć się o zbawienie swojej duszy. Jakże podobnie postępują ludzie w dzisiejszych czasach! Zauważmy, że drugie zaproszenie skierowane jest do biednej części społeczeństwa w mieście, o którym tu mowa. To są Żydzi, którzy przyznali się do winy i przyjęli dobrą nowinę apostołów po wniebowstąpieniu Pana (Dz. Ap. 2,37–41; 4,4). Mimo tego, w sali, w której odbywało się przyjęcie, nadal były wolne miejsca. Dlatego skierowano zaproszenie do ludzi spoza miasta, tj. do narodów. Do dnia dzisiejszego posłańcy są w drodze, prosząc i przymuszając do wejścia. Dom nie jest jeszcze pełny, ale wraz z przyjściem Pana i pochwyceniem wierzących, to łaskawe Boże zaproszenie straci swoją ważność. Jak wielu jest takich, którzy otrzymali zaproszenie, ale usprawiedliwiali się i dlatego nie będą uczestniczyli w radości, jaka będzie udziałem zgromadzonych! ",
        "bookID": 3,
        "verseRange": "14,15–14,24"
    },
    {
        "id": 186,
        "title": "Ewangelia Łukasza 14,25–35",
        "text": "Panu Jezusowi towarzyszyło wielu ludzi. Ten fakt sprawił, że zaczął mówić do nich o prawdziwym uczniostwie. Prawdziwym uczniem Mistrza jest ten, kto słysząc Jego pouczenie, wykonuje je w życiu i w ten sposób naśladuje Go, upodabniając się do Niego. Z tej decyzji nie można się wycofać, nawet wtedy, gdy dojdzie do sprzeciwów ze strony krewnych. Ponieważ mogą także pojawić się przeszkody pochodzące od nas samych, ważne jest, by całkowicie wyprzeć z życia nasze własne „ja”. „Nieść swój krzyż” oznacza uważać siebie za martwego wobec wszystkiego, co jest sprzeczne z życiem Chrystusa. Przytaczając przykłady, Pan pokazał, z jakimi kosztami związane jest naśladowanie Pana. Niemniej, jeżeli chcemy iść tą drogą z Bożą pomocą, nie szukając źródła siły w sobie samych, nie musimy się lękać. Na końcu Pan Jezus przyrównuje prawdziwego ucznia do soli. Wierzący powinien odzwierciedlać życie swojego Mistrza. Jeżeli tak nie jest, wtedy traci swój prawdziwy charakter jako Jego świadek. Niewierny chrześcijanin, który nie odłączył się od złego, jest nieużyteczny zarówno dla Pana, jak i dla świata. Słowa Pana: „Kto ma uszy do słuchania, niechaj słucha” są ważne dla każdego, kto chce być chrześcijaninem. ",
        "bookID": 3,
        "verseRange": "14,25–14,35"
    },
    {
        "id": 187,
        "title": "Ewangelia Łukasza 15,1–10",
        "text": "Faryzeusze i uczeni w Piśmie gardzili łaską Pana, natomiast celnicy i grzesznicy chętnie ją przyjmowali. Przez trzy podobieństwa Pan Jezus raz jeszcze wskazuje religijnym przywódcom, że potrzebują Jego wielkiej łaski. W Liście do Rzymian (3,23) jest napisane, że wszyscy bez wyjątku zgrzeszyli, więc sprzeciwianie się temu było głupotą. W pierwszym podobieństwie oglądamy dobrego pasterza, który zadaje sobie trud i szuka zgubionej owcy, aby przyprowadzić ją z powrotem do stada. Bez miłości i troski Pana Jezusa żaden człowiek nie znajdzie drogi do Boga. Odnaleziona owca z całą pewnością odbiera wiele błogosławieństw (w. 6). Niemniej jednak na pierwszym planie jest tutaj dzieło pasterza, Jego radość i wspólna radość nieba. Ważne jest, abyśmy to zauważyli, a nie zadowalali się tylko własną radością z podarowanego nam zbawienia. Drugie podobieństwo mówi o nieznużonej działalności Ducha Świętego, który kieruje Słowo Boże do serc i sumień ludzi, aby doprowadzić ich do opamiętania. Grzesznik porównany jest tutaj do martwego grosza. To porównanie przypomina nam słowa: „I wy umarliście przez upadki i grzechy wasze” (Efez. 2,1). Również i w  tym podobieństwie czytamy na końcu o wspólnej radości. ",
        "bookID": 3,
        "verseRange": "15,1–15,10"
    },
    {
        "id": 188,
        "title": "Ewangelia Łukasza 15,11–24",
        "text": "Wtrzecim podobieństwie widzimy działanie Boga Ojca w stosunku do grzesznika. Bóg stworzył człowieka na swój obraz, dlatego każdy człowiek już z natury posiada z Nim pewien związek (Dz. Ap. 17,29). Najsmutniejsze jest jednak to, że odwróciliśmy się od Stwórcy, by prowadzić życie niezależne od Niego. Samowola jest korzeniem każdego grzechu. Tak wybrana droga może prowadzić jedynie do głębokiego upokorzenia – głodu i niedostatku. Jak trudno sobie wyobrazić Żyda pasącego świnie! Zanim człowiek zwróci się do Boga, musi wejrzeć w głąb siebie (w. 17). Syn marnotrawny zrozumiał swoje położenie i podjął pewną decyzję. Niemniej, nie bardzo rozumiał, kim jest naprawdę. Czy miał rzeczywiście do tego prawo, aby być nawet najmniejszym z najemników swojego Ojca? Nie! Jednak najważniejsze było to, że pragnął wrócić do domu ojcowskiego. Co się stało, gdy się znajdował w jego pobliżu? To nie syn przyśpieszył swój krok – to ojciec wybiegł mu naprzeciw. Czy mieliśmy takie oczekiwania? Nie, ale Bóg zaskakuje nas wciąż na nowo w swojej łasce, która przewyższa nasze ludzkie myśli. Syn nie zdążył wypowiedzieć nawet połowy tego, co zamierzał. Okazana miłość i łaska zawstydziły go. Dla prawdziwego dziecka Bożego przygotowane są najlepsze rzeczy. Tylko to, co najlepsze, może zaspokoić hojne serce Ojca. Na końcu tego wydarzenia znów oglądamy wspólną radość (1. Jana 1,3–4). ",
        "bookID": 3,
        "verseRange": "15,11–15,24"
    },
    {
        "id": 189,
        "title": "Ewangelia Łukasza 15,25–32",
        "text": "Starszy syn nie był jednak w gronie tych, którzy się radowali. Jego serce nie było wewnątrz ojcowskiego domu. Nie rozumiał, co to jest łaska. Nic chciał uczestniczyć w radości swojego ojca. Zmierzał do osiągnięcia swoich celów. Działał „na polu”, w świecie – z dala od zakresu działania Bożego miłosierdzia i duchowej radości. Syn ten jest z jednej strony trafnym obrazem dumnych Żydów, jakich widzieliśmy w wersecie 2. Z drugiej przedstawia także każdego nienawróconego chrześcijanina, który stara się wieść religijne życie. Jest zdania, że Bóg musi być z niego zadowolony i posuwa się nawet tak daleko, że czyni Bogu zarzuty. Łaska Boża pragnie osiągnąć także i to dumne serce. Ojciec wyszedł i prosił go, a na słowa: „ten twój syn”, odpowiedział słowami: „ten twój brat”. Cóż więcej mógł uczynić? W niebie wszyscy ułaskawieni grzesznicy będą wysławiać łaskę, której wszystko zawdzięczają. Łaska ta objawiła się w osobie Pana Jezusa, który przyszedł szukać i ratować to, co stracone. Nikt jednak nie osiągnie niebieskiego celu za sprawą swojego pobożnego życia. ",
        "bookID": 3,
        "verseRange": "15,25–15,32"
    },
    {
        "id": 190,
        "title": "Ewangelia Łukasza 16,1–13",
        "text": "Aby dobrze zrozumieć przeczytany fragment, powinniśmy pamiętać o tym, że Pan Jezus mówi tutaj do swoich uczniów. Chodzi tu o postępowanie wierzącego podczas pobytu na ziemi i o zapłatę, a nie o zdobycie jakiegoś miejsca w niebie. Wszyscy ludzie, a w szczególności Żydzi, stali się złymi zarządcami tego, co zostało im powierzone przez Boga. Wraz z przyjściem Pana Jezusa na ziemię zakończył się czas próby człowieka. Wynik tego Bożego sprawdzianu można streścić w krótkich słowach – upadek i sprzeniewierzenie się człowieka Bogu. Tak więc Bóg wprowadził czas łaski. Jedynie z łaski zostaliśmy zbawieni. Jak postępujemy na ziemi, będąc obywatelami nieba? Jak obchodzimy się z dobrami materialnymi? Pan nie pochwalił zarządcy za jego niesprawiedliwość, lecz za jego przezorne działanie z myślą o przyszłości. Wszystko, co posiadamy na tej ziemi, nie należy właściwie do nas, lecz jest „cudze”. Zamiast miłować pieniędze i rzeczy, które możemy zdobyć za ich pomocą, powinniśmy używać ich dla spraw nieba. Ziemskie posiadłości są nazwane mamoną niesprawiedliwości, gdyż wszystko to, co jest ziemskie, jest związane z niesprawiedliwością, grzechem i złem. Ponieważ jesteśmy na tym świecie, mamy kontakt z ziemskimi rzeczami, a co za tym idzie, osobistą odpowiedzialność w zarządzaniu nimi. Nie jesteśmy jednak ze świata, więc ziemskie rzeczy nigdy nie powinny nami zawładnąć. ",
        "bookID": 3,
        "verseRange": "16,1–16,13"
    },
    {
        "id": 191,
        "title": "Ewangelia Łukasza 16,14–31",
        "text": "Faryzeusze także usłyszeli słowa Pana Jezusa skierowane do uczniów, ale nie przeniknęły one do ich sumień. Pan wypomina im to, że uważali siebie za sprawiedliwych, a następnie wyjaśnia, że epoka zakonu dobiegła końca, ustępując miejsca „Królestwu Bożemu”. Dostać się do niego jest rzeczą szczególnie trudną dla ludzi, którzy uważają się za sprawiedliwych. Jest tak dlatego, ponieważ do Królestwa Bożego wejść można wyłącznie na drodze pokuty i wiary, a nie swoich własnych wysiłków i starań. Kto jednak odrzuca łaskę, musi przyjąć zakon bez jakichkolwiek ograniczeń (w. 18; Mat. 19,7–9). Wiersze 19–31 nie są podobieństwem. Pan pozwala nam wejrzeć w to, co następuje po śmierci jako konsekwencja życia na ziemi. Znane jest tylko imię żebraka (por. Izaj. 43,1), które oznacza: „Mój Bóg jest pomocą”. Imię bogacza jest nieznane. Człowiek ten nie przejmował się nigdy Bogiem, więc Bóg także zapomni na zawsze o jego imieniu. Po śmierci obaj mężowie zamienili się rolami. Łazarz znalazł się na łonie Abrahama, a więc osiągnął największy cel Żydów. Bogaczowi przypadły w udziale męki, bez możliwości zmiany położenia. Kiedy bogacz uświadomił sobie beznadziejność swojego położenia, pomyślał o swoich żyjących krewnych. Wydawało mu się, że poselstwo kogoś z umarłych doprowadziłoby krewnych do pokuty. Mylił się. Abraham stwierdził jednoznacznie, że kto odrzucił moc inspirowanego Słowa Bożego, temu już nic nie pomoże. Jeżeli tak tragiczne i nieodwracalne było już wtedy położenie tego, kto nie dał wiary Staremu Testamentowi, o ile poważniejsze musi być dzisiaj odrzucenie całej Biblii! ",
        "bookID": 3,
        "verseRange": "16,14–16,31"
    },
    {
        "id": 192,
        "title": "Ewangelia Łukasza 17,1–10",
        "text": "Na świecie panuje zło. Jest niemożliwe, aby przejść przez życie bez upadków (Jak. 3,1). Zgorszenie może przyjść ze strony niewierzących. W szczególnym niebezpieczeństwie znajdują się dzieci w wierze. Niestety również i my, jako wierzący, możemy stać się przeszkodą dla brata w wierze. To dlatego Pan kieruje tutaj do nas dwa wezwania – abyśmy pilnowali samych siebie i nie zapomnieli na szczere wyznanie odpowiedzieć łaską, jaką nam samym okazał kiedyś Bóg (Ps. 32,5; 1. Jana 1,9). Uczniowie, którzy stali mocno na gruncie zakonu, który stawiał sprawiedliwe żądania, ale nie znał łaskawego przebaczenia, mieli pewne trudności z przyjęciem nowo wskazanych zasad. Uważali, że do takiego życia potrzeba wiele wiary. Ale co mówi Pan? Wiara, nawet niewielka, pozwala działać Wszechmogącemu Bogu. On ma możliwości i rozwiązania, których my nie posiadamy. Ścisły związek z wiarą ma także posłuszeństwo. Czy Pan wymaga od swojego sługi wielkiej wiary? Nie! Pragnie tylko, aby wykonał Jego polecenie. Tego też żąda od nas. Jak ważne jest, abyśmy byli takiego usposobienia jak ci słudzy. Motywacją naszego posłuszeństwa nie powinno być oczekiwanie na zapłatę, ale miłość i oddanie. ",
        "bookID": 3,
        "verseRange": "17,1–17,10"
    },
    {
        "id": 193,
        "title": "Ewangelia Łukasza 17,11–19",
        "text": "Czas, o którym tu czytamy to czas krótko przed zakończeniem okresu zakonu i wprowadzeniem czegoś nowego – czasu łaski. We fragmencie tym widzimy to po raz kolejny. W drodze do Jerozolimy Pan Jezus spotkał dziesięciu trędowatych. Stali z daleka, tak jak wymagał tego zakon (3. Mojż. 13,45–46). Prosili o zmiłowanie Tego, który jedynie był w stanie im pomóc. Odpowiedzią nie były słowa: „Bądźcie oczyszczeni z trądu”. Pan zażądał od nich wiary i wysłał ich do kapłana, który według 3. Mojżeszowej 14 musiał zająć się uzdrowionym z trądu. Choroba trądu jest trafnym obrazem grzechu. Jak strasznie okaleczył on człowieka! Uzdrowienie z choroby grzechu jest możliwe tylko na gruncie posłuszeństwa Słowu Bożemu, które mówi: „Pokutujcie i wierzcie ewangelii” (Mar. 1,15). W drodze do kapłana trędowaci zostali oczyszczeni. Jeden z nich, Samarytanin, który według zakonu nie miał żadnych praw, wrócił, aby podziękować swojemu Dobroczyńcy. Było to dla niego o wiele ważniejsze niż kapłan. Pan Jezus przyjął to dziękczynienie i nie posłał uzdrowionego do kapłana. Mógł teraz stanąć na gruncie łaski, gdzie nie panował już zakon. A co z resztą? Czy nie są oni podobni do dzieci Bożych, które uległy ludzkim systemom i dlatego pozostają w tyle co do duchowego wzrostu i poznawania Pana? To z kolei powoduje, że nie są w stanie prawdziwie uwielbiać Boga. Jakie smutne jest to dla Pana! ",
        "bookID": 3,
        "verseRange": "17,11–17,19"
    },
    {
        "id": 194,
        "title": "Ewangelia Łukasza 17,20–36",
        "text": "Stawiając pytanie (w. 20), faryzeusze myśleli o Królestwie ustanowionym w chwale, jakim zapowiedzieli je wcześniej prorocy. Pan mówi jednak o moralnym charakterze tego Królestwa. Nosi ono znamiona swojego Króla, który przebywał właśnie pośród nich, ale nie zwraca na siebie uwagi ludzi niewierzących (Jana 3,3). Następnie Pan Jezus zwrócił się znowu do uczniów. Mówi, że nadejdą dla nich trudne czasy, kiedy będę pragnęli znowu mieć Pana przy sobie. W dniach ostatecznych, o których Pan mówi dalej, wierna resztka Izraela będzie odczuwała to samo pragnienie. Niemniej to właśnie wtedy odbędzie się sąd nad żyjącymi na ziemi ludźmi. Nadejdzie nieuchronnie jak za życia Noego i tak nagle jak za dni Lota. (Przyjście Syna Człowieczego w celu wybawienia resztki Izraela i sądu nad żywymi opisane jest w Ewangelii Mateusza 24,30.36–42; 25,31–46). W tym czasie jedni zostaną „wzięci” i osądzeni, a inni “pozostawieni”, aby mieć udział w błogosławieństwach Królestwa. Gdy Pan Jezus przyjdzie po swoich, będzie dokładnie na odwrót. Jedni zostaną wzięci z ziemi do nieba, a drudzy pozostawieni na sąd, który przyjdzie na ziemię. „Wspomnijcie żonę Lota!” Kobieta ta żyła u boku wierzącego męża. Anioł ujął ją za rękę i wyprowadził z miasta. Pozostał tylko niewielki odcinek drogi, aby osiągnęła bezpieczny Soar. Jednak spojrzała do tyłu i zginęła. Prawie zbawiony to tyle samo co całkiem zgubiony! ",
        "bookID": 3,
        "verseRange": "17,20–17,36"
    },
    {
        "id": 195,
        "title": "Ewangelia Łukasza 18,1–8",
        "text": "Podobieństwo o wdowie i niesprawiedliwym sędzi ma ścisły związek z narodem żydowskim. Wskazuje na czasy ostateczne, o których czytaliśmy w poprzednim fragmencie. Wierna resztka Żydów, która będzie w wielkiej udręce, będzie usilnie wołać do Boga o pomoc i wykonanie sprawiedliwego sądu nad swoimi wrogami. Pomimo, że żyjemy w czasie łaski i nie wołamy do Boga o sprawiedliwe odpłacenie wrogom, podobieństwo to ma także i nam wiele do powiedzenia. „Módlcie się i nie ustawajcie” – słowa te mają dla każdego z nas bardzo duże znaczenie. Jakże prędko jednak się zniechęcamy, jeśli Bóg nie wysłuchuje naszych modlitw w widoczny sposób lub jeżeli odpowiada nie tak, jak byśmy tego oczekiwali. Nie zapominajmy, że Bóg ma zawsze na uwadze nasze wieczne szczęście. W swojej miłości nie może zmienić dróg, którymi prowadzi nas do tego celu, tylko dlatego, że akurat życzymy sobie natychmiastowej ulgi w naszym położeniu. W odpowiednim czasie odpowie nam w cudowny sposób. W doświadczeniach wiara nie zawsze wznosi się na poziom odpowiadający działaniu Boga. Stąd pytanie Pana (w. 8). Pomyślmy tylko o zgromadzeniu w Jerozolimie (Dz. Ap. 12). Nieustannie modliło się za uwięzionym Piotrem. Kiedy jednak uwolniony przez anioła apostoł stanął przed drzwiami, nikt nie uwierzył. Boża odpowiedź często przekracza oczekiwanie wiary, która zwraca się do Niego z prośbą. Czy przeżyliśmy już takie zdarzenie? ",
        "bookID": 3,
        "verseRange": "18,1–18,8"
    },
    {
        "id": 196,
        "title": "Ewangelia Łukasza 18,9–17",
        "text": "Nic nie jest tak przeciwne sercu Bożemu jak pycha. Wiele miejsc wskazuje na to: Przyp. 8,13; 15,25; 16,18; Izaj. 2,11–17; Jak. 4,6; 1. Piotra 5,5. Ani jeden promień Bożego światła nie oświetlił sumienia faryzeusza. W całkowitej niewiedzy o sobie samym stał przed Bogiem i przynosił Jemu pieśni wychwalające swoją osobę. Celnik dostrzegł działanie światła Bożego w swoim sercu, co pozwoliło mu na odkrycie swojego grzesznego stanu. Wiedział, że obraził Boga i dlatego nie śmiał nawet podnieść swoich oczu do góry. Liczył jedynie na Boże miłosierdzie i nie zawiódł się (Ps. 51,17; 32,2). Jedyną drogą prowadzącą do usprawiedliwienia przed Bogiem jest uznanie swojego grzesznego stanu oraz tego, że zasłużyliśmy na sąd i szczere wyznanie grzechów. Trzeba wejść na drogę uniżenia, którą nie chcieli pójść dumni Żydzi, uważający się za lepszych od innych. Małych dzieci świat nie traktuje poważnie, ale nasz Pan jak najbardziej. To właśnie one są wartościowe i drogie w Jego oczach. W ich sercu nie ma jeszcze sprzeciwu w stosunku do Jego osoby. Nie są zuchwałe i nie roszczą sobie do niczego prawa. Dlatego Pan Jezus wziął dziecko za przykład dla tych, którzy chcą wejść do Królestwa Bożego: nie należy wysuwać wymagań, lecz w prostocie przyjąć to, co mówi Bóg. ",
        "bookID": 3,
        "verseRange": "18,9–18,17"
    },
    {
        "id": 197,
        "title": "Ewangelia Łukasza 18,18–30",
        "text": "Przeszkodą w osiągnięciu nieba są nie tylko „ciężkie grzechy”, ludzka zarozumiałość czy zuchwałość. Na przeszkodzie mogą stać również ziemskie dobra. „Nauczycielu dobry” – mówi bogaty dostojnik. „Nikt nie jest dobry, tylko jeden Bóg” – odpowiada Pan Jezus. Jeżeli dla tego człowieka Pan Jezus nie był Bogiem, tylko jedynie człowiekiem, to Jego zdanie nie znaczyło dla niego więcej niż opinia każdego innego człowieka. Ale Pan był Bogiem, nawet jeżeli wielu nie uznawało tego faktu. Jak zawsze, tak i teraz Pan chciał pozyskać serce tego człowieka. Przykazania, które Pan wyliczył, nie dotarły do sumienia słuchacza. Dopiero wtedy, kiedy rozmowa weszła na temat ukazujący jego braki i błędy, bogaty człowiek zauważył, do czego było przywiązane jego serce. Pan Jezus nie żąda od człowieka czegoś, czego sam nie praktykował. Jak bardzo był bogaty, a jak bardzo stał się ubogi – z naszego powodu (2. Kor. 8,9)! Niestety, bogacz ten postawił swoje bogactwo ponad życie wieczne. Tym, którzy spośród ziemskiego narodu Bożego czynili dobrze, obiecane były ziemskie błogosławieństwa i majętność. Słuchający myśleli więc: Jeśli już uprzywilejowanym jest ciężko wejść do Królestwa Bożego, to kto w takim razie może być zbawiony? Tak, na podstawie zakonu, który zwracał się do człowieka w jego grzesznym stanie, jest to niemożliwe. Zbawienie jest jedynie sprawą Bożą. Kosztowało Go najwyższą cenę – cenę życia Jego umiłowanego Syna. Na postawione przez siebie pytanie Piotr w odpowiedzi usłyszał zapewnienie, że naśladowanie Pana nie jest związane z jakąkolwiek stratą. Pan obiecał swoim uczniom wielokrotną zapłatę. ",
        "bookID": 3,
        "verseRange": "18,18–18,30"
    },
    {
        "id": 198,
        "title": "Ewangelia Łukasza 18,31–43",
        "text": "Od rozdziału 9,51 widzimy Pana w drodze do Jerozolimy. Jest to ostatni odcinek tej drogi. Pan Jezus udzielił uczniom pewnych pouczeń w związku z czasem łaski, który miał się rozpocząć. Wiedział, że bez Jego śmierci wszystko byłoby nieskuteczne. Myśli uczniów były jednak wypełnione żyjącym na ziemi Chrystusem, tak, że nie rozumieli tego, co do nich mówił. Jak często jesteśmy im podobni! Nasz brak zrozumienia Słowa Bożego jest bardzo często następstwem niewiary. Tłum szedł za Jezusem z zimnym sercem. Pan wiedział, że wkrótce będzie wołał: „Ukrzyżuj Go”. Uczniowie nie rozumieli swego Pana i celu, do jakiego zdążał. Niemniej żebrzący przy drodze ślepiec rozpoznał, z kim ma do czynienia. Poznał Pana i zawołał: „Jezusie, Synu Dawida!”. Jak bardzo musiało to wzruszyć serce Pana, tym bardziej, że niewidomy nie pozwolił się zagłuszyć przez strofujący go tłum, ale wołał jeszcze głośniej. Dla ślepego była to ostatnia możliwość spotkania z Panem Jezusem. Nie mógł więc pozwolić Mu odejść. Teraz albo nigdy! Dzisiaj jesteśmy w ostatniej fazie czasu łaski. Gdy nastanie jego koniec, nie będzie już dla nas możliwości dostąpienia zbawienia. Czy wołałeś już Pana z wiarą? On może uczynić ciebie nie tylko „widzącym”, ale także swoim naśladowcą. ",
        "bookID": 3,
        "verseRange": "18,31–18,43"
    },
    {
        "id": 199,
        "title": "Ewangelia Łukasza 19,1–10",
        "text": "WJerycho było jeszcze jedno potrzebujące serce. Bogaty człowiek, będący przełożonym celników. Zacheusz chciał widzieć Jezusa. Pragnienie to było tak wielkie, że żadne przeszkody nie mogły go odwieść od tego zamiaru. Jaki był tego rezultat? Znalazło to tak wielki oddźwięk w sercu Pana, że przewyższyło to nawet oczekiwania Zacheusza. On jeden cieszył się, podczas gdy inni szemrali. Jak słabo ludzi ci znali swoje własne serca! Czy było jakiekolwiek miejsce na tym świecie, w którym Pan Jezus nie spotkałby grzesznika? Zacheusz pragnął uzewnętrznić zmianę, jaka dokonała się w jego wnętrzu. Jest to prawidłowe, lecz nie daje samo w sobie zbawienia. Zbawienie można znaleźć tylko w Tym, który przyszedł, aby szukać i zbawić to, co zginęło. Według rodowodu Zacheusz był potomkiem Abrahama. Został nim także na podstawie wiary w Syna Człowieczego (Rzym. 4,16). Kiedy w Ew. Mateusza 18,11 Pan Jezus mówi o dzieciach, dodaje, że przyszedł po to, aby zbawić zgubionych. Dzieci zawsze wierzą w to, co się im mówi. Kiedy jednak chodzi o odpowiedzialnych ludzi, oprócz słowa zbawić Pan dodaje także szukać. To pokazuje nam, jak Pan zadaje sobie trud, żeby doprowadzić człowieka do stanu, w którym zauważy swoje zgubne położenie i dojdzie do przeświadczenia, że potrzebny jest mu Zbawiciel. Jak trudne to było dzieło – praca nad zepsutymi, zatwardziałymi sercami ludzi, mających siebie za sprawiedliwych! Czy On znalazł już ciebie? ",
        "bookID": 3,
        "verseRange": "19,1–19,10"
    },
    {
        "id": 200,
        "title": "Ewangelia Łukasza 19,11–27",
        "text": "Przez podobieństwo to Pan Jezus pokazuje swoim słuchaczom, że nie wszystko będzie się działo tak, jak przypuszczali. On sam był krótko przed swoim powrotem do nieba, gdzie miał objąć panowanie. Daje im do zrozumienia, że później powróci, aby dochodzić swoich praw. W czasie Jego nieobecności Jego słudzy – ci, którzy Go przyjęli podczas pierwszego pobytu na ziemi – mają pomnażać powierzone im talenty. Żydzi jako naród odrzucili Pana Jezusa. Przez ukamienowanego Szczepana (Dz. Ap. 7,51–60), „wysłali za nim poselstwo” o ostatecznym odrzuceniu Jego rządów. Dla niewierzących pozostaje jedynie sąd (w. 27). W Ew. Mateusza 25,14–30 każdy ze sług otrzymał zadanie na podstawie posiadanych zdolności; tutaj każdy otrzymał jednakowe ilości funtów. Nie chodzi tutaj w pierwszej kolejności o to, czy wiernie obchodzę się z tym, co mi powierzono. Decydujące jest to, co zrobiłem z funtem. Nie każdy włożył tyle samo wysiłku, więc zapłata, jaką otrzymali słudzy, różniła się. Wersety 17. i 19. uczą nas, że wynagrodzenie nie ma związku z błogosławieństwami nieba, tylko z rządami w Tysiącletnim Królestwie. Czy zauważyliśmy, że wierni słudzy nie przypisują sukcesu sobie, tylko temu, który powierzył im majątek? „Panie, Twój funt przyniósł sześć dalszych.” Tylko to, co daje Pan, może przynieść owoc! ",
        "bookID": 3,
        "verseRange": "19,11–19,27"
    },
    {
        "id": 201,
        "title": "Ewangelia Łukasza 19,28–44",
        "text": "Pan Jezus zbliża się do miasta, „które zabija proroków i kamieniuje tych, którzy do niego byli posłani...”(Łuk. 13,34). Przed ostatecznym odrzuceniem przedstawia się raz jeszcze jako syn Dawida, mający prawo do tego, aby zostać królem. Tylko ktoś, komu należało się panowanie, mógł wystąpić z takim autorytetem. Naród izraelski pozostanie więc w dniu sądu bez usprawiedliwienia. W przeciwieństwie do zastępów niebieskich, które po narodzeniu Jezusa wołały: „pokój na ziemi” (rozdz. 2,14), uczniowie wołają tutaj: „pokój na niebie” (w. 38). Na skutek odrzucenia księcia pokoju świat musi borykać się z takimi problemami jak: zamęt, wojny, sąd. Pokój ma ścisłe powiązanie z mężem z Golgoty. Kiedy uczynił pokój przez krew swego krzyża (Kol. 1,20), powrócił jako zwycięzca do nieba. On sam jest naszym pokojem bez względu na to, czy jesteśmy Żydami, czy pochodzimy z narodów (Efez. 2,14). Jednak na ziemi dopiero wtedy zapanuje pokój, gdy On sam przejmie na niej panowanie. Pan Jezus płacze nad Jerozolimą. Jego przepełnione łaską serce ubolewa nad miastem, którego krnąbrność wobec Boga była niemal przysłowiowa (Ezdr. 4,19). Bóg dał Żydom jeszcze 40 lat. Po upływie tego czasu miasto zostało doszczętnie zniszczone przez Rzymian. Odczucia Pana są dzisiaj takie same: „On jest cierpliwy względem was, bo nie chce, aby ktokolwiek zginął, lecz chce, aby wszyscy przyszli do upamiętania” (2. Piotra 3,9). ",
        "bookID": 3,
        "verseRange": "19,28–19,44"
    },
    {
        "id": 202,
        "title": "Ewangelia Łukasza 19,45–20,8",
        "text": "W5. Mojż. 14,24–26 Mojżesz przedstawił zarządzenia dotyczące Izraelitów, którzy idąc do domu Bożego, mieli do pokonania długą drogę. Mogli kupić ofiarę na miejscu. Dlaczego więc Pan Jezus wypowiada w powyższym fragmencie tak ostre słowa? Ponieważ sprzedawcy powinni byli sprzedawać zwierzęta gdzieś indziej (Jana 2,16). Co więcej, naród izraelski znieważył dom Boży przez to, że udawał, że służy Bogu, a w rzeczywistości odrzucił Jego Syna. Zachowywanie zewnętrznej formy, bez zaangażowania serca, uczyniło ten dom „jaskinią zbójców”. Jakże często, gdy stan duchowy jest zły, ciało (tj. zepsuta ludzka natura) trzyma się kurczowo zewnętrznych form. Dopóki służba Pana nie została zakończona, nikt nie mógł Mu przeszkodzić ani podnieść na Niego ręki (w. 47–48). W 20. rozdziale czytamy, że wielu próbowało rozmawiać z Panem: arcykapłani, uczeni w Piśmie, starsi, saduceusze, szpiedzy. Przez zadane pytania objawili swoją niewiedzę, będącą skutkiem braku bojaźni Bożej (Przyp. 1,7) i zostali osądzeni przez prawdę. W pierwszej scenie Pan odpowiada na postawione pytanie innym pytaniem. „Oni zaś rozważali to...” Kto nie chce wierzyć, ten czyni zawsze różne wymówki. Tak też uczeni w Piśmie woleli pozostać w swojej niewiedzy i zrezygnować z odpowiedzi na pytanie Pana, zamiast przyznać się do podwójnej winy, jaką była niewiara w stosunku do Jana Chrzciciela i Pana Jezusa. ",
        "bookID": 3,
        "verseRange": "19,45–20,8"
    },
    {
        "id": 203,
        "title": "Ewangelia Łukasza 20,9–19",
        "text": "Winnic nie sadzi się dla przyjemności, lecz po to, aby uzyskać owoc. Bóg wyprowadził naród z Egiptu, aby wprowadzić go do kraju swojego dziedzictwa i zamieszkać wśród swojej własności (2. Mojż. 15,17). Tesaloniczanie nawrócili się, aby „służyć Bogu żywemu i prawdziwemu”. Jaki owoc znajduje Pan w Twoim życiu, drogi wierzący przyjacielu? Przez długi czas Bóg oczekiwał owocu od swojego ludu. Nie szczędził trudu, aby go uzyskać. Wszystko nadaremnie. Nie tylko, że potraktowali lekceważąco posłanych sług, ale zabili nawet Jego Syna. Na przykładzie Izraela Bóg objawił stan serca człowieka – takiego, jakim jest z natury. Człowiek chce nie tylko odmówić Bogu tego, co się Mu należy jako Stwórcy, lecz chce także posiąść dziedzictwo. Usuwa Boga, aby być panem na ziemi. Dzisiaj wiele mówi się i pisze o ludzkich prawach, a nawet o nie walczy, lecz nie honoruje się praw Bożych. „Przenigdy!” (w. 16). Dla tego dumnego narodu było nie do przyjęcia, aby Bóg zabrał im ich prawa, które utracili z powodu nieposłuszeństwa. Kamieniem węgielnym był Pan, nawet jeśli Żydzi Go nie uznali. Stał się dla nich zgorszeniem (1. Kor. 1,23). Żydzi upadli na ten kamień. Później jednak, kiedy Pan powróci w swojej chwale, to On spadnie na tych, którzy pozostali w swojej niewierze. ",
        "bookID": 3,
        "verseRange": "20,9–20,19"
    },
    {
        "id": 204,
        "title": "Ewangelia Łukasza 20,20–26",
        "text": "Znieprzejednaną nienawiścią najwyżsi kapłani i uczeni w Piśmie szukali sposobności, aby „przyłapać go na jakimś słowie”. Posłali obłudnych szpiegów z pytaniem, które w zakresie ludzkiej mądrości czy zręczności nie pozostawiało nic do życzenia. Gdyby Pan odpowiedział na to pytanie „tak”, zaprzeczyłby wtedy sam sobie (swojemu charakterowi jako Mesjasz, który miał wyzwolić lud). Przeciwna odpowiedź mogłaby być odczytana jako nawoływanie do rebelii, co byłoby podstawą, aby wydać Go Rzymianom. Tak jak na pustyni (rozdz. 4,1–13), tak i teraz widzimy Pana Jezusa jako doskonałego człowieka, który w obliczu swoich wrogów żyje w niezmąconej społeczności ze swoim Bogiem, przedkładając nade wszystko Słowo Boże. Jakie piękne wypełnienie słów z Psalmu 119,97–98: „O, jakże miłuję zakon Twój, przez cały dzień rozmyślam o nim. Przykazanie Twe czyni mnie mędrszym od nieprzyjaciół moich!”. Cesarzowi, co cesarskie, a Bogu, co Boże! Dumni Żydzi buntowali się przeciw rzymskiej okupacji, chociaż była następstwem ich niewierności i nieposłuszeństwa względem Boga. Z drugiej strony służba Bogu, do której Rzymianie pozostawili im pełną wolność (Dz. Ap. 18,14.15), stała się zimną, martwą formą, w której serce nie miało już żadnego udziału. A co z nami – czy państwo i Bóg rzeczywiście otrzymują od nas to, co się im należy? ",
        "bookID": 3,
        "verseRange": "20,20–20,26"
    },
    {
        "id": 205,
        "title": "Ewangelia Łukasza 20,27–40",
        "text": "Kiedy najwyżsi kapłani i uczeni w Piśmie odeszli od Pana bez słowa, pojawili się niewierzący sceptycy z innym pytaniem. Chcieli udowodnić, że nauka o zmartwychwstaniu jest głupstwem i niedorzecznością, a przez przywołane argumenty objawili jedynie swoją niewiedzę i niewiarę. Stanu, w którym znajduje się doczesne stworzenie, nie można w żadnym wypadku przenieść na nowe, duchowe, wieczne stworzenie. W tamtym świecie wszystko pozostanie w wiecznej czystości. Żadna generacja nie będzie musiała zastępować poprzedniej. „I śmierci już nie będzie, ani smutku, ani krzyku, ani mozołu już nie będzie; albowiem pierwsze rzeczy przeminęły” (Obj. 21,4). Przez Pisma, które były znane saduceuszom, Pan pokazał pytającym wieczną egzystencję wierzących. Później dodał: „Dla niego bowiem wszyscy żyją”. Dotyczy to także tych, którzy umarli w niewierze. „Duch zaś wróci do Boga...” (Kazn. 12,7). Śmierć ma władzę tylko nad ciałem i tylko na pewien czas. Później następuje zmartwychwstanie – do życia albo na sąd, zgodnie ze słowami Pana: „Nie dziwcie się temu, gdyż nadchodzi godzina, kiedy wszyscy w grobach usłyszą głos Jego. I wyjdą ci, którzy dobrze czynili, by powstać do życia; a inni, którzy źle czynili, by powstać na sąd” (Jana 5,28–29). ",
        "bookID": 3,
        "verseRange": "20,27–20,40"
    },
    {
        "id": 206,
        "title": "Ewangelia Łukasza 20,41–47",
        "text": "Kiedy nikt nie odważył się już pytać Go o cokolwiek, wtedy On zaczął zadawać pytania. Czynił to jednak w zupełnie innym celu niż oni – Pan nie zamierzał wystawić ludzi na próbę lub wciągnąć ich w pułapkę, lecz chciał dotrzeć do ich serc i sumień. Pytanie dotyczyło Jego osoby. Na to pytanie jest tylko jedna odpowiedź. Mesjasz, Syn Dawida, musi być osobą Bożą, skoro Dawid nazywa Go Panem. Wszystko, czym jest Pan Jezus, jest oparte na tym, że jest On prawdziwym Bogiem i prawdziwym, bezgrzesznym człowiekiem w jednej osobie. O tym świadczą zakon i prorocy. Bez tej prawdy każda „chrześcijańska” nauka jest oszustwem (Rzym. 1,1–4; Jana 4,2.15). Wiersz 42. wskazuje na odrzucenie Syna Dawida. Chociaż Chrystus był prawowitym potomkiem króla Dawida (Mat. 1,2–16), nie zasiadł z mocą na ziemskim tronie. Szedł drogą uniżenia aż na krzyż, aby stać się ofiarą pojednania, nie królem. Niemniej Bóg zatroszczył się o chwałę swojego Syna i po zmartwychwstaniu dał Jemu miejsce po prawicy swojego tronu (Hebr. 10,12). Wiersze 45–47 stanowią streszczenie Ewangelii Mateusza 23. Zgodnie z charakterem rozważanej przez nas Ewangelii, tutaj pominięte zostało wszystko, co w szczególny sposób odnosi się do żydostwa. Jak możemy ustrzec się ducha faryzeuszów? Jeśli we wszystkim będziemy naśladować naszego Pana i Zbawiciela, będziemy Mu posłuszni i nie będziemy oczekiwać uznania w oczach ludzi (Jana 5,41.44). ",
        "bookID": 3,
        "verseRange": "20,41–20,47"
    },
    {
        "id": 207,
        "title": "Ewangelia Łukasza 21,1–9",
        "text": "Zdarzenie opisane w wierszach 1–4 odsłania nam kryteria, według których Bóg ocenia nasze dary. On widzi nie tylko to, co złożyliśmy w darze, ale także i to, co zatrzymaliśmy dla siebie. Bogu nie chodzi o materialne wartości, lecz przede wszystkim o wewnętrzne (1. Sam. 16,7). Wdowa dała „z niedostatku swojego wszystko, co miała”. Wyzbywszy się wszystkiego, co posiadała, nie mogła się już opierać na czymś namacalnym. Swoją nadzieję mogła złożyć jedynie w Bogu. Jak bardzo ta postawa musiała rozradować serce Pana! Wzmianka o pięknej świątyni stała się bodźcem do udzielenia pouczeń dotyczących czasów ostatecznych. W przeciwieństwie do wskazań zawartych w Ewangelii Mateusza czy Marka, Łukasz dopiero od 25. wersetu zajmuje się wydarzeniami, które będą się działy pod koniec obecnego czasu, krótko przed objawieniem się Syna Człowieczego. Odpowiada to charakterowi tej Ewangelii. Łukasz mówi cały czas o sądzie, który zakończył jedność narodu i będzie trwał aż do zakończenia czasu pogan. Na ten okres przypada czas łaski, w którym żyjemy. Wróg szuka dwóch sposobów, aby szkodzić wierzącym. Jako „wąż” udaje prawdę (w. 8), a jako lew ryczący występuje z wielką siłą prześladowcy (w. 9). ",
        "bookID": 3,
        "verseRange": "21,1–21,9"
    },
    {
        "id": 208,
        "title": "Ewangelia Łukasza 21,10–28",
        "text": "Na końcu czytaliśmy: „...lecz nie zaraz będzie koniec”. Zatem to, co opisane jest w wierszach 10–24, nie dotyczy wydarzeń wielkiego ucisku, lecz czasu bezpośrednio po ukrzyżowaniu Pana Jezusa. Pan mówi o prześladowaniach, jakie dotkną uczniów i pierwszych świadków chrześcijaństwa (por. Dz. 8,1–3). Nie powinni się jednak lękać, gdyż On sam będzi przy nich przez Ducha Świętego (Mar. 13,11). Kiedy w 70. roku n.e. oddziały rzymskiego wojska obległy Jerozolimę i w końcu ją zdobyły, wypełniły się dosłownie wiersze 20–24. Historycy tamtych czasów opisali straszne położenie oblężonych. Podają, że chrześcijanie, którzy przypomnieli sobie ostrzeżenia Pana Jezusa, opuścili miasto przed oblężeniem, aby schronić się w wioskach po drugiej stronie Jordanu. Nie tylko Rzymianie, ale także inne narody uciskają od tego czasu rozproszonych Żydów. Jak wiele narodów przewinęło się przez Jerozolimę od początku chrześcijaństwa aż do obecnego czasu! Wydarzenia te dowodzą prawdziwości Słowa Bożego. Czy moglibyśmy zatem wątpić, że wypełnią się także przyszłe wydarzenia, opisane w wersetach 25–28? ",
        "bookID": 3,
        "verseRange": "21,10–21,28"
    },
    {
        "id": 209,
        "title": "Ewangelia Łukasza 21,29–38",
        "text": "Łukasz, który ciągle na nowo wychodzi poza granice Izraela i ma przed oczami także narody, kieruje nasze spojrzenie nie tylko na drzewo figowe (Izrael), lecz także na pozostałe drzewa (narody). Podczas długiego czasu odrzucenia Izrael wydaje się podobny na pozór do obumarłego drzewa w zimie. Tak, jak ciepło wiosny przynosi gałązkom i pąkom nowe życie, tak Izrael będzie na nowo ożywiony. Początki tego możemy widzieć już dzisiaj. „To pokolenie” nie obejmuje okresu siedemdziesięciu czy stu lat i nie ogranicza się tylko do żyjących wtedy ludzi, lecz jest generacją niezmiennie odrzucającą Chrystusa. Ówcześni Żydzi, a także dzisiejsze nominalne chrześcijaństwo i wielka część przyszłego Izraela tak samo odrzucają Pana Jezusa. Mimo to Bóg osiągnie swój cel. Nic z tego, co powiedział, nie zostanie zapomniane. Przywilej, jaki dał nam Bóg, pozwalając nam poznać przyszłość, powinien mieć praktyczny wpływ na nasze życie. Obyśmy nie byli podobni do tych, którzy „mieszkają na ziemi” (w. 35; dosł. „osiedlili się na stałe na ziemi”, w znaczeniu „zapuścili korzenie na ziemi”; por. Obj. 3,10; 6,10; 8,13)! Czuwanie i modlitwa są ściśle ze sobą związane. Są to dwie rzeczy, które mogą zachować nas dla Pana, w odłączeniu od świata, który zmierza w kierunku sądu. ",
        "bookID": 3,
        "verseRange": "21,29–21,38"
    },
    {
        "id": 210,
        "title": "Ewangelia Łukasza 22,1–13",
        "text": "Według myśli Bożych miało to być ostatnie święto Paschy, gdyż bezpośrednio po nim wypełniło się to, na co ono wskazywało: śmierć Chrystusa. Najwyżsi kapłani i uczeni w Piśmie chcieli przyłapać Pana na jakimś słowie, lecz im się to nie udawało (rozdz. 19,47; 20,26.40). Szukającym innych możliwości wrogom Pana z pomocą przyszedł Judasz, jeden z dwunastu. Człowiek ten, który długie lata spędził obłudnie u boku Pana i pielęgnował swoją miłość do pieniędy, stał się teraz dla szatana marionetką łatwą do kierowania. Łukasz nie wspomina uzgodnionej za wydanie Pana sumy. Wskazuje jedynie na to, że chodziło o pieniądze. Syn Człowieczy sprzedany za pieniądze! Czy jest w tym świecie coś, czego nie zrobi się dla pieniędzy? Uważajmy na siebie! W czasie, gdy przywódcy ludu opracowywali swój straszny plan, Bóg zatroszczył się o to, by Jego Syn, który „nie miał, gdzie by głowę skłonił” (rozdz. 9,58), znalazł godne miejsce, aby spożyć wieczerzę paschalną ze swoimi uczniami. Wszystko zostało cudownie przygotowane. Wiersz 1. mówi, że święto zbliżało się, wiersz 7., że nastał dzień i znalazło się miejsce, gdzie można było świętować, a w wierszu 14. nastała godzina ostatniego wspólnego przebywania uczniów z ich Panem. ",
        "bookID": 3,
        "verseRange": "22,1–22,13"
    },
    {
        "id": 211,
        "title": "Ewangelia Łukasza 22,14–23",
        "text": "Ta Pascha stała się pożegnalną wieczerzą, ponieważ były to ostatnie chwile, jakie Pan spędził przed swoją śmiercią z bliskimi Mu uczniami. Wraz z tą ostatnią Paschą aż do nadejścia Tysiącletniego Królestwa przecięte zostały także więzy łączące Pana z Jego ziemskim ludem. Był to ostatni akt Pana (jako Syna Człowieczego), którego dokonał pod zakonem. Uczniowie mieli podzielić między siebie kielich paschalny. On sam nie mógł mieć już udziału w tym, co mówiło o radości Bożej z Izraela, dopóki nie wypełniło się to, co mogło być jedyną podstawą dla tej radości: Jego śmierć. Wieczerza Pańska, którą ustanowił (od w. 19), nie jest już obrazem przyszłej ofiary jak Pascha, lecz pamiątką dokonanego dzieła. Czy nie zauważamy, z jaką czułością Pan dwukrotnie wypowiedział słowa: „dla was”? Tak, On „mnie umiłował i wydał samego siebie za mnie” (Gal. 2,20). On oddał siebie także za nas, swoje Zgromadzenie, gdyż bardzo je umiłował (Efez. 5,2.25). Czy w odpowiedzi na Jego wielką miłość do Ciebie wypełniasz życzenie Jego serca i czynisz to na Jego pamiątkę? Jakim bólem musiało być dla Jego serca wskazanie swego zdrajcy i jego straszny koniec, i to w ostatnich wspólnych godzinach spędzonych z drogimi Mu uczniami! ",
        "bookID": 3,
        "verseRange": "22,14–22,23"
    },
    {
        "id": 212,
        "title": "Ewangelia Łukasza 22,24–38",
        "text": "Tylko Słowo Boże może ukazać tak wierny obraz ludzkiego serca i grzesznego ciała w wierzącym. Jakże żałosny jest ten widok! Uczniowie kłócą się, kto wśród nich miałby uchodzić za największego. Piotr pokłada ufność w swoich siłach, a napomnienia Pana puszcza mimo uszu. A Pan? Postępowaniu uczniów wychodzi naprzeciw z łaską i cierpliwością. Żadna ostra nagana nie wychodzi z Jego ust, lecz dobrotliwe pouczenia i obietnice. On jest przykładem dla każdego naśladowcy, gdyż sam był „największy”, a zajął najniższe miejsce. Obyśmy zawsze byli w Jego bliskości, a wtedy zajmiemy to najwłaściwsze miejsce. Również nie minie nas zapłata za to, że dzieliliśmy z Nim odrzucenie i miejsce służby. On to przyobiecał. Piotr nie przyjął do serca napomnienia Pana i upadł. Niemniej łaska dalej nad nim czuwała. Tak, świadomy okazanej mu łaski, mógł później z całą ostrością wskazać Żydom na Pana (Dz. Ap. 3,14.19). Wraz z ukrzyżowaniem Pana Jezusa zmieniła się treść zwiastowania uczniów. Wcześniej głosili nadchodzące królestwo. Ponieważ zwiastowanie to nie znalazło oddźwięku, mieli od tego momentu zwiastować odrzuconego Chrystusa. Do dzisiaj jest to treścią naszej ewangelii. ",
        "bookID": 3,
        "verseRange": "22,24–22,38"
    },
    {
        "id": 213,
        "title": "Ewangelia Łukasza 22,39–46",
        "text": "Wróg, który po swojej klęsce (rozdz. 4,13) zostawił Pana w spokoju, teraz powrócił. Tu, w ogrodzie Getsemane, poniósł ostateczną porażkę. Ponieważ szatan nie mógł odwieść Pana z drogi posłuszeństwa, próbował wzbudzić w Nim strach, aby mu uległ. Jednak posłuszny Syn nie wzbraniał się od żadnych cierpień, lecz wszystko polecił swemu Ojcu. W tych momentach przed Jego świętą duszą roztaczała się cała okropność śmierci, Boży sąd, odłączenie i opuszczenie przez Boga. W swojej nieskończonej doskonałości nigdy nie musiałby pić kielicha Bożego sądu nad grzechem. Lecz w swoim posłuszeństwie i pełnym poświęceniu swojemu Bogu Ojcu nie pragnął niczego innego, jak tylko wypełnienia Jego woli. Pan Jezus był prawdziwym człowiekiem, który znajdował się tutaj w ciężkim boju. Łukasz raz po raz wskazuje na to dobitnie. Anioł wzmocnił ciało Tego, który z jednej strony był prawdziwym człowiekiem, a z drugiej Stwórcą i władcą. Jaki obraz! Z sercem i ciałem człowieka odczuwał i cierpiał doskonale po Bożemu. Dowodzi tego Jego pot, wielki jak krople krwi, który spadał na ziemię. Jaka walka i jakie cierpienia – dla Ciebie i dla mnie. ",
        "bookID": 3,
        "verseRange": "22,39–22,46"
    },
    {
        "id": 214,
        "title": "Ewangelia Łukasza 22,47–53",
        "text": "Wydarzenia następują w szybkim tempie. Gdy jeszcze mówił, nadeszła uzbrojona zgraja ze zdrajcą na czele. „Judaszu, pocałunkiem wydajesz Syna Człowieczego? – słowa te były wypowiedziane bez jakiejkolwiek goryczy po to, by dotrzeć do jego serca. Było jednak za późno. Ktoś inny, szatan, wziął go w posiadanie. Uczniowie zaczęli bronić swojego Mistrza, lecz z własnej siły. Jak szybko ucichły ich protesty! Wkrótce wszyscy Go opuścili i uciekli (Mar. 14,50). Tragiczne okoliczności, przez które Pan przechodził, w żadnym wypadku nie przeszkodziły działaniu łaski. Uleczył ucho zranionego sługi. Jednak godziny Jego niestrudzonej służby dla Jego ludu, sprawowanej w łasce i miłości, dobiegały końca. Ich miejsce zajęła „ich godzina i moc ciemności”, w której rządził szatan. Przez wiele lat ludzie podsycali swoją nienawiść do Pana. Wiele razy chcieli Go zgładzić. Jednak Jego służba nie była jeszcze zakończona. Teraz już nic nie mogło zatrzymać ich nienawiści. Nawet uzdrowienie zranionego nie wywarło na nich już żadnego wrażenia. Bogu niech będą dzięki! Również Pan Jezus nie dał się powstrzymać w tych strasznych momentach. Pragnął uwielbić Boga Ojca i wyratować grzeszników. ",
        "bookID": 3,
        "verseRange": "22,47–22,53"
    },
    {
        "id": 215,
        "title": "Ewangelia Łukasza 22,54–62",
        "text": "Ludzi boimy się wtedy, gdy nie jesteśmy w społeczności z Bogiem. Piotr szedł za Panem na dwór najwyższego kapłana. Nagle znalazł się pośród wrogów swojego Mistrza. Jest to bardzo niebezpieczne miejsce. Ponieważ nie był połączony ze źródłem siły, zabłądził i upadł. Przez to wyszła na jaw niepewność ciała. Własnemu „ja” nigdy nie można ufać. Otoczenie wrogów Chrystusa, albo inaczej świat niewierzących ludzi, jest także dla nas niebezpiecznym miejscem, którego powinniśmy unikać wszelkimi sposobami (Psalm 1,1). Oby przeżycia Piotra posłużyły nam jako ostrzeżenie! A Pan Jezus? Pomimo cierpień nic nie mogło powstrzymać działania Jego łaski. Nawet w momencie zaparcia się Piotra, które musiało Go bardzo zranić, nie myślał o sobie, tylko o godnym pożałowania uczniu. Odwrócił się, spojrzał na niego i tym samym uczynił pierwszy krok na drodze duchowej odnowy swojego ucznia. Upadły uczeń przypomniał sobie słowa Pana. Pojął powagę swojej winy i gorzko płacząc, opuścił miejsce swojego upadku (Dan. 1,8). ",
        "bookID": 3,
        "verseRange": "22,54–22,62"
    },
    {
        "id": 216,
        "title": "Ewangelia Łukasza 22,63–71",
        "text": "Pan Jezus nie spędził nocy spokojnie. Był w rękach ludzi, którzy pilnując Go, naigrywali się z Niego i bili Go. Dopiero rankiem Pan chwały stanął przed swoimi sędziami. Arcykapłani i uczeni w Piśmie przyprowadzili Go przed Synedrium, aby nadać swojemu działaniu pozór, że jest zgodne z prawem. Pan wiedział, że czas ten nie jest odpowiedni do złożenia świadectwa. Dał teraz odczuć swoim oskarżycielom ich niemoc. W swoich słowach dał im do zrozumienia, że skończył się czas, w którym Mesjasz (Chrystus) miał być przedstawiony ludziom. Od tego czasu Syn Człowieczy miał siedzieć po prawicy mocy Bożej. Wszystko było zaplanowane przez Boga. Teraz pozwolił im podążać dalej wybraną drogą, na której poprowadzą Pana na śmierć. Oskarżyciele wyciągnęli ze słów Pana Jezusa słuszny wniosek i Pan temu nie zaprzeczył. On był Synem Bożym. Przez osądzenie Pana Jezusa sędziowie sprowadzili na siebie ogromną winę. Nie byli w stanie dowieść mu jakiegokolwiek grzechu. Osądzili Go nie za złe czyny, ale za publiczne wyznanie, że był Synem Bożym. Kilka godzin później ci sami ludzie bluźnili ukrzyżowanemu Chrystusowi słowami: „Jeśli jesteś Synem Bożym, zstąp z krzyża” (Mat. 27,40). ",
        "bookID": 3,
        "verseRange": "22,63–22,71"
    },
    {
        "id": 217,
        "title": "Ewangelia Łukasza 23,1–12",
        "text": "Żydowska władza sądowa była jednomyślna w skazaniu Pana Jezusa na śmierć. Jednak ostateczna decyzja i wykonanie wyroku śmierci było w gestii rzymskiego okupanta. Dlatego tłumy usilnie poszukiwały Piłata. Aby wypróbować oskarżycieli, Piłat sam zadał oskarżonemu pytania. Na pytanie: „Czy ty jesteś królem żydowskim?” Pan odpowiedział: „Ty powiedziałeś”. Uznał ustanowioną przez Boga władzę rzymską i podporządkował się jej: „Jezus Chrystus, który przed Piłatem złożył dobre wyznanie” (1. Tym. 6,13). Świecki sędzia musiał uznać niewinność oskarżanego. Jakże mogło być inaczej! Przecież ten „Człowiek”, który stał przed nim, był nie tylko bezgrzesznym „mężem boleści”, lecz także mężem Bożych planów. Piłat wysłał Jezusa do Heroda w nadziei, że będzie mógł uwolnić się od tego kłopotliwego więźnia. Herod do tej pory nie miał żadnej sposobności widzieć Pana Jezusa, który swoją służbę miłości prowadził przecież wśród biednych, a nie na dworze króla (Izaj. 42,2; Łuk. 4,18.19). Pan nie miał zamiaru zaspokajać ludzkiej ciekawości i na wiele pytań nie udzielił żadnej odpowiedzi. Nienawiść i pogarda okazana Synowi Bożemu pojednała dwóch dotychczasowych wrogów i uczyniła ich przyjaciółmi. Jaka ciemna przyjaźń! ",
        "bookID": 3,
        "verseRange": "23,1–23,12"
    },
    {
        "id": 218,
        "title": "Ewangelia Łukasza 23,13–25",
        "text": "Rozpoczyna się ostatnia rozprawa. Po niej ma zostać ogłoszony wyrok. Piłat raz jeszcze przedstawia Żydom niewinność oskarżonego i podkreśla zgodność swojego osądu z osądem Heroda. A Żydzi? Nie dają się przekonać. Sprytnie wykorzystują widoczną obojętność Piłata w stosunku do Jezusa i rozczarowującą wyniosłość Heroda. Na każdorazowy sprzeciw sędziego odpowiadają krzykiem i za trzecim razem czytamy: „...rozstrzygnął, że ma się stać według ich żądania”. W końcu naród zwyciężył. Piłat ugiął się pod jego żądaniami i wypuścił na wolność Barabasza, „który został wtrącony do więzienia z powodu wywołanego w mieście rozruchu i morderstwa”. „Jezusa zaś zdał na ich wolę”. Piłat wypełnił ich żądanie, ale nie mógł uciec od odpowiedzialności, jaka ciążyła na nim za ten haniebny wyrok. Tak więc Rzymianie, których przełożonym był Piłat, stali się winni śmierci Pana Jezusa (Dz. 4,26.27; Psalm 2,2). Obok trzykrotnego potwierdzenia niewinności Pana Jezusa przez Piłata (w. 4.14.27), podobnego stwierdzenia Heroda (w. 15), w rozdziale tym to samo potwierdzają jeszcze ukrzyżowany złoczyńca i rzymski setnik (w. 41, 47). Pomimo tego Pan Jezus musiał oddać swoje życie! Dlaczego? Stało się to dla Ciebie i mnie. ",
        "bookID": 3,
        "verseRange": "23,13–23,25"
    },
    {
        "id": 219,
        "title": "Ewangelia Łukasza 23,26–38",
        "text": "Wtłumie, który wiódł Pana drogą prowadzącą na sąd, były serca, które miały dla Niego wiele sympatii. Czy była to jednak szczera wiara czy jedynie uczucie? Kto naśladuje Pana jedynie pod wpływem jakichś uczuć, ten prędzej czy później ustanie w drodze. Jedynie wiara, którą poprzedza szczera pokuta, wytrzyma czas próby. Pan Jezus był zielonym drzewem – zaangażował dla sprawy Bożej wszystkie swoje siły. Naród był drzewem suchym, bez życia i owocu dla Boga. Podczas zajęcia Jerozolimy, czterdzieści lat później, wypełniły się słowa Pana o córkach jerozolimskich. Żadne z cierpień nie było oszczędzone „mężowi boleści”. Będąc tematem przyśpiewek pijaków, został zaliczony do bezbożnych i wśród bezbożnych wyznaczono Mu grób. Bóg wysłuchał prośby swojego Syna (w. 34) i jeszcze raz podarował temu narodowi czas łaski. Dlatego słyszymy Piotra mówiącego: „A teraz, bracia, wiem, że w nieświadomości działaliście, jak i wasi przełożeni; Bóg zaś wypełnił w ten sposób to, co zapowiedział przez usta wszystkich proroków, że jego Chrystus cierpieć będzie. Przeto upamiętajcie i nawróćcie się, aby były zgładzone grzechy wasze” (Dz. 3,17–19). Czy zdajemy sobie sprawę z tego, że jeśliby Pan wyratował się w czasie wyzywających drwin ludu, jego przywódców i żołnierzy, nikt – ani Ty, ani ja – nie mógłby zostać zbawiony? Czy dostatecznie dziękujemy Mu za ten czyn niezmierzonej miłości? ",
        "bookID": 3,
        "verseRange": "23,26–23,38"
    },
    {
        "id": 220,
        "title": "Ewangelia Łukasza 23,39–49",
        "text": "Herod, Piłat i przywódcy ludu, tłum, rzymscy żołnierze – wszyscy oni wypuszczali strzały pogardy w kierunku serca świętej ofiary. Do tych szatańskich głosów przyłączył się jeden ze złoczyńców. Bóg jednak zatroszczył się o pociechę dla swego umiłowanego Syna: drugi ze złoczyńców przyjął Go jako swojego Zbawiciela. „A kto do mnie przychodzi, tego nie wyrzucę precz.” W przeciwieństwa do Mateusza i Marka, Łukasz w mniejszym stopniu ukazuje cierpienie na krzyżu, a bardziej koncentruje się na rezultatach Jego dzieła. Śmierć Pana nie nastąpiła wskutek Jego cierpień, lecz potwierdziła fakt, że dzieło zostało zakończone. Teraz Bóg mógł przyjąć grzeszników. Ta śmierć była także czymś niepospolitym w oczach rzymskiego setnika. Nie mógł pohamować swojego zdziwienia (w. 47). Bóg chciał, by w momencie, gdy Jego Syn wisiał na krzyżu, dwoje ludzi wydało świadectwo o jego sprawiedliwości: złoczyńca i poganin. A Żydzi? Zaliczyli Go do bezbożników i przestępców, a po zakończeniu tego widowiska zawrócili do miasta. Od tego momentu nie widzieli już Pana Jezusa (po zmartwychwstaniu objawił się tylko swoim uczniom). Zobaczą Go dopiero wtedy, gdy przyjdzie z obłokami „i ujrzy go wszelkie oko, a także ci, którzy go przebili” (Obj. 1,7). ",
        "bookID": 3,
        "verseRange": "23,39–23,49"
    },
    {
        "id": 221,
        "title": "Ewangelia Łukasza 23,50–56",
        "text": "Teraz ujawnia się ukryty uczeń Pana: bogaty Józef z Arymatii. Bóg przygotowywał go w ciszy do wykonania swojej przysługi. Józef nie zgadzał się z decyzją rady (Synedrium). Jego postawa sprawiła, że mogły się wypełnić słowa z Izajasza (53,9): „Grób mu wyznaczono między bezbożnymi, i w śmierci swej był [na równi] z bogaczem...” (BT). Wstawienie się za Panem i wystąpienie przeciwko Jego przeciwnikom często wydaje się sprawą beznadziejną, nierokującą powodzenia. Ale czy to straszne posiedzenie rady, w którym Józef brał udział, nie było testem przed późniejszą służbą? Bóg także i dzisiaj, na uboczu, często w niełatwych sytuacjach, przygotowuje swoje sługi. W grobie Józefa nikt jeszcze nie został pochowany. Jak cudownie Bóg czuwał nad tym, by Jego słowo wypełniło się do końca (Ps. 6,10)! Chociaż święte ciało Pana musiało przejść przez śmierć, nie mogło byś dotknięte procesem skażenia lub rozkładu. Grób, w którym złożone było ciało grzesznego człowieka, nie mógł wchodzić w rachubę jako grób dla Pana. Wraz ze śmiercią Pana Jezusa, w historii świata i wieczności zakończył się jeden z najważniejszych okresów. Na krzyżu zakończył się okres wypróbowania człowieka w jego upadłej naturze. Nic więcej ponad to, co uczynił Bóg z człowiekem, nie można już było uczynić. Dowiedziona została ogromna grzeszność człowieka. Jego przypadek był beznadziejny. Nowy związek z Bogiem możliwy jest tylko na mocy śmierci i zmartwychwstania Syna Boga żywego. ",
        "bookID": 3,
        "verseRange": "23,50–23,56"
    },
    {
        "id": 222,
        "title": "Ewangelia Łukasza 24,1–12",
        "text": "Kobietom z Galilei, podobnie jak uczniom, z trudem przychodziło zrozumienie wszystkiego, co zaszło. Całkowicie zapomniały o wcześniejszych słowach Pana dotyczących Jego śmierci i zmartwychwstania. Miały jednak pałające serce dla swego umiłowanego Mistrza. To skierowało je pod krzyż, gdzie „stanęły z daleka”, a następnie do grobu – najpierw, aby zobaczyć, jak składano Jego ciało, a potem, w pierwszy dzień tygodnia wczesnym rankiem, by namaścić Go przygotowanymi wonnościami. Wspominając imiona tych niewiast, Bóg pokazuje, jaką wartość miało dla Niego ich poświęcenie i oddanie dla Jego umiłowanego Syna. A my? Na pewno nasza świadomość jest dzisiaj o wiele większa niż u tych niewiast. Ale jakie miejsce ma Pan w naszym życiu i sercu? Zwiastowanie aniołów ma na celu przenieść nasz wzrok z ziemi – gdzie wszystko nosi piętno śmierci – w górę, gdzie teraz znajduje się Zmartwychwstały. Wprawdzie „nie ma Go tu”, ale jest tam dla nas (Hebr. 4,14–16). Jeden z uczniów, Piotr, był szczególnie zainteresowany tym, co zaszło. Chciał sam się o tym przekonać. Gdy znalazł się na miejscu wydarzenia, jego zdumienie pozostało. Nie pojął tego, co zobaczył i powrócił do domu. Wiemy, że Pan wkrótce ukazał się mu osobiście (w. 34; 1. Kor. 15,5). Miłość, która promieniuje ze słów: „Ja zaś prosiłem za tobą”, działała dalej, aby podźwignąć go całkowicie. ",
        "bookID": 3,
        "verseRange": "24,1–24,12"
    },
    {
        "id": 223,
        "title": "Ewangelia Łukasza 24,13–27",
        "text": "Wtych wierszach znajdujemy przykład naszego życia w wierze. Zmartwychwstały idzie z nami, ale my Go nie widzimy. Jak często plączemy się w naszych własnych myślach, a rezultatem tego jest to, że stajemy się niepewni i przygnębieni. Jednak Pan Jezus w swojej łasce jest gotów nas wysłuchać. Nie ma nawet najmniejszego smutku w naszym sercu, o którym nie moglibyśmy Mu powiedzieć. Czy nie słyszysz, jak pyta Ciebie ze współczuciem: „Co ci dolega”? A później? Przez Ducha Świętego i przez swoje Słowo kieruje nasz wzrok na to, co „odnosi się do Niego” (BT, w. 27). I znowu wszystko biegnie właściwym torem. „Czy Chrystus nie musiał tego wycierpieć?” Wszystko, czego oczekiwali uczniowie (błogosławieństwa i chwała) oraz wszystkie zamysły Boże opierają się na śmierci Chrystusa. Charakterystyczne jest to, że w Ewangelii Łukasza często powtarza się słowo „musiał” (9,22; 17,25; 22,37; 24,7.26.46). Po swoich cierpieniach Chrystus wstąpił do chwały, a nie do swego ziemskiego królestwa, jak oczekiwali tego uczniowie (Jana 17,1–5; Ps. 110,1). Wkrótce Pan miał opuścić swoich uczniów, ale pozostały im Pisma. Dlatego życzył sobie, aby opierali się na Słowie Bożym we wszystkim, co dotyczyło Jego Osoby, Jego dzieła i ich nowego stanowiska. Również nasza wiara nie opiera się na niczym innym, jak tylko na niesfałszowanym Słowie Bożym, jedynym niezmiennym i nieprzemijającym na tym świecie. ",
        "bookID": 3,
        "verseRange": "24,13–24,27"
    },
    {
        "id": 224,
        "title": "Ewangelia Łukasza 24,28–35",
        "text": "Oczy obydwu uczniów zostały zasłonięte (w. 16), aby Pan mógł całą ich uwagę skierować na swoją osobę, ukazaną wcześniej w Pismach. Nie mieli oni jednak do końca pozostać w nieświadomości. Dał się im poznać w sposób odpowiadający nowemu stanowi rzeczy. Jako Zmartwychwstały złamał chleb, który jest symbolem Jego śmierci. Jednak w momencie, w którym Go rozpoznano, zniknął. Nie jest już widzialnym Mesjaszem. My, chrześcijanie, znamy Go jako Umarłego i Zmartwychwstałego. Oglądamy Go oczami naszej wiary. Uczniowie pozostali co prawda sami, lecz nie byli nieszczęśliwi i przygnębieni jak na początku drogi. Byli przekonani, że nie stracili swego Pana. Dziś także On jest przy nas, chociaż niewidzialny i objawia się nam w Pismach. Uczniowie nie mogli postąpić inaczej, jak tylko powiedzieć o tym pozostałym. Czy Twoje serce także mocno bije, kiedy w Słowie Bożym odkryjesz coś nowego o Panu Jezusie i czy czujesz potrzebę opowiadania o tym innym? Jaka radość dla serca Bożego, kiedy widzi, że serca ludzkie są gorące dla Jego umiłowanego Syna! Czy życzenie uczniów idących do Emaus, wyrażające się w słowach: „Pozostać z nami”, jest także naszym życzeniem? Pan chce być ze swoimi przez wszystkie dni, ale On nie przymusza nikogo. Czeka, abyśmy Go o to usilnie prosili. ",
        "bookID": 3,
        "verseRange": "24,28–24,35"
    },
    {
        "id": 225,
        "title": "Ewangelia Łukasza 24,36–53",
        "text": "Pierwszym darem, który zmartwychwstały Pan przyniósł uczniom, jest pokój, wywalczony przez Niego na krzyżu (Jana 14,27). Jaki balsam dla zatrwożonych serc uczniów! Teraz znów mogły być radosne. Uczniowie mieli być wiarygodnymi świadkami zmartwychwstania Pana (w. 48). Dlatego też Chrystus zadaje sobie tyle trudu, aby im pokazać, że „jest wczoraj, dziś, ten sam i na wieki”. „Patrzcie na moje ręce i na moje nogi, że to ja jestem”. Tak, rany krzyża są dla uczniów niekłamanym dowodem. Również i my właśnie po tych znakach rozpoznamy naszego Pana, gdy już wkrótce oglądać Go będziemy twarzą w twarz – Baranka jakby zabitego (Obj. 5,6). Rany na Jego rękach będą nam na wieki przypominać o nieskończenie wielkiej cenie, za którą zostaliśmy kupieni. Następstwem śmierci i zmartwychwstania Pana jest coś całkiem nowego: Ewangelia ma być zwiastowana już nie tylko Żydom, lecz wszystkim narodom. Wielkie dzieło zbawienia skierowane jest do wszystkich, lecz jest skuteczne jedynie dla tego, kto wejdzie na drogę pokuty (Rzym. 3,22). Pan rozstał się ze swoimi uczniami z rękami podniesionymi w geście błogosławieństwa. Te błogosławiące ręce wyciągnięte są do dzisiaj. Czy ta Ewangelia łaski mogła skończyć się inaczej niż radością? Wszak od opisu radości się rozpoczęła. ",
        "bookID": 3,
        "verseRange": "24,36–24,53"
    },
    {
        "id": 226,
        "title": "Ewangelia Jana 1,1–18",
        "text": "„J ednorodzony Syn, który objawił Ojca” – tak można by krótko streścić Ewangelię Jana (w. 18, por. 1 Jana 4,9). Już pierwszy werset tej Ewangelii, w którym każde słowo jest tak ważne, że wymagałoby oddzielnej analizy, przedstawia nam Syna jako Słowo, wieczną Osobę, odrębną w Bóstwie, i jednocześnie będącą Bogiem. Tak daleko, jak tylko może sięgnąć nasz rozum, Słowo było (Ps. 90,2). Jednak to stwórcze Słowo, jedyne źródło życia i światłości nie mówiło do nas z nieba, lecz przyszło na świat (w. 9), poddając się ziemskim ograniczeniom czasu i przestrzeni. Pozostaje to niezgłębioną tajemnicą, że Słowo stało się ciałem (w. 14, 1. Tym. 3,16). Nie przybyło Ono jak chyży posłaniec, który niezwłocznie powraca do Tego, który Go posłał. On zamieszkał (dosł. rozbił namiot) pomiędzy nami, nie przestając ani na chwilę „być na łonie Ojca” (w. 18). Wszystko, czym Bóg jest w swej naturze – miłością i światłością (łaską dla serca grzesznika, a prawdą dla jego sumienia), przyszło do nas i zajaśniało w tej wspaniałej Osobie. Lecz moralność człowieka będącego w ciemności nie dostrzegła prawdziwej Światłości (w. 5), świat nie poznał swego Stwórcy. Swoi (Jego naród) nie przyjęli swojego Mesjasza (w. 11). A Ty, czytelniku, czy Go przyjąłeś? Jeśli tak, to masz prawo nazywać siebie dzieckiem Bożym (w. 12; Gal. 3,26). ",
        "bookID": 4,
        "verseRange": "1,1–1,18"
    },
    {
        "id": 227,
        "title": "Ewangelia Jana 1,19–34",
        "text": "Żydowscy kapłani i lewici nie udali się do Jana Chrzciciela z powodu ciążących im grzechów, lecz by zaspokoić swą ciekawość i dowiedzieć się, kim tak naprawdę on jest. Ich dociekliwość, być może spowodowana pewnego rodzaju niepokojem, daje Janowi sposobność skierowania swego przesłania również do nich (por. 1. Piotra 3,15). Lecz to, co ma im do powiedzenia, nie dotyczy wszakże jego osoby (w. 22). On jest tylko głosem. Jest „posłany od Boga … aby zaświadczyć o światłości” (w. 6–7). Pamiętajmy o tym, że wszyscy odkupieni są powołani do tego, aby świadczyć o światłości, przede wszystkim postępując „jako dzieci światłości” (Efez. 5,8). Sami z siebie niezdolni do niczego, są jedynie narzędziami, które przyczyniają się do tego, by Chrystus, moralna światłość świata, mógł być poznawany. Bóg już wcześniej objawił swemu słudze Janowi, jak ma rozpoznać Tego, którego ma wskazać ludowi. Dlatego gdy pojawia się Pan Jezus, Jan woła: „Oto Baranek Boży!” Bóg zatroszczył się o świętą Ofiarę, która miała zgładzić grzech świata. Lecz cóż to była za ofiara! Ten, który się nią stał, był oczekiwany od chwili upadku człowieka, przepowiadany przez proroków i to na Niego wskazywały starotestamentowe symbole (Izaj. 53; 2. Mojż. 12,3). Sam Syn Boży przychodzi, aby stać się Barankiem (w. 34). ",
        "bookID": 4,
        "verseRange": "1,19–1,34"
    },
    {
        "id": 228,
        "title": "Ewangelia Jana 1,35–52",
        "text": "Obecność Jezusa – a nie tylko znak, który otrzymał z góry (w. 33) – sprawia, że w sercu Jana jest pewność i radość (w. 36); te dwie rzeczy zawsze przemawiają do innych. Dwaj uczniowie Jana słysząc jego wyznanie, przyłączają się do Jezusa. Idąc za nim, cieszą się, że mogą być z Nim – podobnie jak my dzisiaj cieszymy się Jego obecnością stosownie do obietnicy z Mat. 18,20. Andrzej jest dla nas pięknym przykładem. Przyprowadza do Pana Jezusa „swego brata, Szymona”. Również i my, zanim zaczniemy sięgać dalej w służbie dla ewangelii, pomyślmy o tych z naszych bliskich, którzy nie znają jeszcze Pana. Poza tym jest on uczniem, który nie eksponuje swej osoby, a jednak to, co czyni tego dnia, będzie miało dalekosiężne skutki – Szymon stanie się wkrótce apostołem Piotrem. Filip odpowiada na głos powołującego go Pana i z kolei sam mówi Natanaelowi o Nazareńczyku, który jest obiecanym Mesjaszem. Jednak żaden argument nie przemawia tak skutecznie, jak proste zaproszenie: Pójdź i zobacz! Rozdział ten zawiera wiele wspaniałych tytułów i określeń Osoby Pana Jezusa Chrystusa, ukazujących Jego wielkość i odwieczną chwałę: Słowo, Życie, Światłość, Jednorodzony Syn na łonie Ojca, Baranek Boży, Mistrz, Mesjasz czyli Chrystus, prawdziwy Nazareńczyk, Król Izraela i Syn Człowieczy. ",
        "bookID": 4,
        "verseRange": "1,35–1,52"
    },
    {
        "id": 229,
        "title": "Ewangelia Jana 2,1–12",
        "text": "Pan Jezus został zaproszony na ucztę weselną. Godny uwagi jest fakt, iż niewiele wiemy o samej tej uroczystości; nic też nie wiemy o nowożeńcach prócz tego, że ich życzeniem było, aby Pan Jezus i Jego uczniowie wzięli w niej udział. Drodzy Przyjaciele! Czy możemy włączyć Pana do każdej sfery naszego działania, czy On z chęcią, bez zastrzeżeń wziąłby udział w każdej naszej uroczystości rodzinnej i wspólnych przyjęciach? Jedynie On może nam dać prawdziwą radość, której obrazem w Bożym Słowie jest wino. Jednakże wino radości powstało z wody przeznaczonej do oczyszczenia. Tak samo jest i z nami. Możemy zakosztować duchowej radości w takiej mierze, w jakiej wpierw osądzimy samych siebie. Innymi słowy: ile naczerpiesz ze stągwi oczyszczenia, tyle będziesz miał radości. Najlepsze wino podaje się „najpierw” (w. 10) – i rzeczywiście, to, co najlepsze w życiu człowieka spotyka go, kiedy jest młody; korzysta z tego i to sprawia mu największą radość. Później bowiem nadejdą troski, choroby, starość, a w końcu śmierć. Jednakże Pan Jezus działa zupełnie inaczej, On to, co najlepsze, zachowuje na koniec; Pan zapewnił swoim wybranym wieczną radość w domu Ojca, której w żaden sposób nie da się porównać ze złudnym szczęściem tu na ziemi. Nie pragnijmy zatem niczego innego! ",
        "bookID": 4,
        "verseRange": "2,1–2,12"
    },
    {
        "id": 230,
        "title": "Ewangelia Jana 2,13–25",
        "text": "Z Kafarnaum Pan Jezus podąża do Jerozolimy. Zbliża się Pascha żydowska. Święto to nie ma już charakteru „uroczystości świątecznej Pana” ani „świętego zgromadzenia” (por. 3 Mojż. 23,2; Jana 7,2). Wprowadzenie niezgodnych z zakonem praktyk spowodowało, że świątynia jest pełna kupców, którzy handlowali zwierzętami potrzebnymi do składania ofiar. Pan oburzony tymi haniebnym procederem oczyszcza dom swego Ojca przepędzając sprzedawców i wekslarzy (w. 16). Drogi chrześcijaninie, twoje ciało jest świątynią Ducha Świętego. Jeśli jednak zezwoliłeś na to, aby złe nawyki i nieczyste myśli choć na moment zawładnęły tobą i zdominowały twe uczucia, to pozwól Panu „zaprowadzić porządek” i daj się uświęcić. Jemu zależy na tym, byś miłował Jego Ojca i okazywał żarliwość o Jego świątynię. Ludzie, o których mówią wersety 23–25, wierzyli w Pana Jezusa jedynie umysłem, nie miało to jednak wpływu na ich serca. Uznawali Jego moc czynienia cudów, lecz nie była to wiara, ponieważ nie wierzyli Jego słowom, dlatego też Pan Jezus nie miał do nich zaufania. Wiara bowiem jest ze słuchania Słowa Bożego (por. w.  22; Rzym. 10,17). Doskonała znajomość ludzkiego serca, którą posiada Pan Jezus, jest dowodem Jego boskości (w. 25; por. Jer. 17,9,10), i choć On wie o nas wszystko, Jego miłość do nas nie ziębnie. Powodem tego jest fakt, iż On sam jest miłością, a nie to, że my na nią zasługujemy. ",
        "bookID": 4,
        "verseRange": "2,13–2,25"
    },
    {
        "id": 231,
        "title": "Ewangelia Jana 3,1–21",
        "text": "Wbojaźni, odczuwając głęboką duchową potrzebę, Nikodem idzie spotkać się z Tym, który jest życiem i światłością (por. 1,4–5). Ten dostojnik żydowski i nauczyciel w Izraelu uczy się prawdy u boskiego Nauczyciela, która jest dla niego i dziwną, i upokarzającą. Okazuje się bowiem, że ani jego kwalifikacje, ani wiedza, ani też żadne z jego wrodzonych zdolności nie dają mu prawa wstępu do Królestwa Bożego. Gdyż tak, jak człowiek przychodzi na świat poprzez naturalne narodzenie się, tak też chcąc wejść do duchowego świata – Królestwa o którym mówi Pan – konieczne są drugie narodziny. Pan odpowiadając Nikodemowi dwukrotnie używa słowa „musieć”. W pierwszym przypadku odnosi się ono do człowieka i jego narodzenia: „musicie się na nowo narodzić”; drugi natomiast, będący jaskrawym przeciwieństwem pierwszego, odnosi się do naszego wspaniałego Zbawiciela i mówi o Jego śmierci „tak musi być wywyższony Syn Człowieczy”. Jeśli okiem wiary spojrzę na wywyższonego na krzyżu Golgoty Jezusa Chrystusa, zostanę wybawiony od wiecznego potępienia (w. 14–15; por.: 4. Mojż. 21,8–9). Rozmyślanie o Nim powoduje, że poznaję miłość Bożą względem świata (a więc również i do mnie) oraz najwyższy dowód tej miłości, jaki został dany. Świat nie byłby sądzony, gdyby wcześniej nie został umiłowany przez Boga. Cała ewangelia zawiera się w tym cudownym wersecie 16. – mowa w nim o możliwości zbawienia dla niezliczonej rzeszy grzeszników – wersecie, który ciągle nas zdumiewa. ",
        "bookID": 4,
        "verseRange": "3,1–3,21"
    },
    {
        "id": 232,
        "title": "Ewangelia Jana 3,22–36",
        "text": "Uczniowie Jana odczuwają pewną zazdrość, widząc że ich mistrz traci swój prestiż na rzecz kogoś innego (w. 26, 4,1). Poza tymi, którzy go opuścili i poszli za Panem Jezusem (jednym z nich był Andrzej por. 1,37), reszta nie rozumie tego, co jest istotą jego misji jako Zwiastuna. Jan był przyjacielem Oblubieńca. To, co wywoływało niezadowolenie uczniów, stało się dopełnieniem jego radości (w. 29); był on szczęśliwy, mogąc usunąć się na bok, ustępując miejsca Panu. Jego piękna odpowiedź, jakiej udzielił swym uczniom: On musi wzrastać, ja zaś stawać się mniejszym (w. 30) powinna stać się również hasłem naszych serc. Poprzez te słowa Jan wywyższa Pana Jezusa: On jest ponad wszystkimi nie ze wglądu na autorytet, jakim obdarzają Go tłumy, lecz dlatego, że On przychodzi z góry (w. 31). Nie przychodzi z nieba jak anioł, lecz jako dziedzic wszechrzeczy (Hebr. 1,2), jako Ten, który jest obiektem odwiecznej miłości Ojca (por. 17,23–26). Jego przyjście poddało rodzaj ludzki próbie i podzieliło go na dwie grupy: na tych, którzy wierzą w Syna – ci mają życie wieczne; i na tych, którzy nie wierzą – na nich ciąży straszliwy gniew Boży. Do jakiej grupy należysz (zob. 20,31)? ",
        "bookID": 4,
        "verseRange": "3,22–3,36"
    },
    {
        "id": 233,
        "title": "Ewangelia Jana 4,1–18",
        "text": "Bóg dał swego jedynego Syna nie tylko za takich ludzi jak Nikodem, poważanych i dostojnych; ten nadzwyczajny „dar Boży” (w. 10) mogą otrzymać za darmo nawet najnędzniejsi grzesznicy. Jaką wspaniałą scenę oglądamy w tym fragmencie! Syn Boży, który stał się człowiekiem, teraz jako najpokorniejszy sługa będąc zmęczony i spragniony siedzi u studni. Nie przestaje jednak myśleć o tym, że Jego stworzenie potrzebuje zbawienia. Zbliża się niewiasta; popatrzmy, jak Pan Jezus zwraca się do niej, by zdobyć jej zaufanie. Prosi ją o przysługę i mówi jej o rzeczach, o których ona wie, co sprawia, że rozmowa odbywa się na jednej płaszczyźnie. Zdesperowana, by zaznać szczęścia, kobieta ta „piła” ze zwodniczych źródeł tego świata. Szukała szczęścia mając już pięciu mężów, lecz nadal była spragniona. Dlatego Zbawiciel kieruje jej uwagę na „wodę żywą”, której On sam jest źródłem (w. 10,13,14 por. Jer. 2,13.18; 17,13). Samarytanka nie zrozumiała sensu tej wypowiedzi, ale była nią niezwykle poruszona i poprosiła Pana o ten nadzwyczajny dar. Pan jednak najpierw musiał zająć się tym, co w życiu tej kobiety nie zostało jeszcze uregulowane (w. 16–18). Dopóki światło Boże nie spenetruje sumienia, nikt nie może być szczęśliwy. U Pana Jezusa łaski nie da się oddzielić od prawdy (1,17). ",
        "bookID": 4,
        "verseRange": "4,1–4,18"
    },
    {
        "id": 234,
        "title": "Ewangelia Jana 4,19–38",
        "text": "J est rzeczą znamienną, że najważniejsze pouczenie, jakiego udzielił Pan tej samarytańskiej kobiecie, nie odnosiło się do jej prowadzenia się, lecz dotyczyło uwielbienia, które jest wspaniałą duchową służbą wszystkich wierzących. Gdzie, kiedy i jak powinno się uwielbiać Pana? Religia form i ceremonii przestała być ważna; nadchodzi godzina – i teraz jest – uwielbiania w duchu i w prawdzie. Komu i przez kogo ma być przynoszona cześć? Już nie Panu, Bogu Izraela, ale Ojcu – stosownie do zupełnie nowej relacji pomiędzy Bogiem a człowiekiem – przez Jego dzieci. To oni mają teraz przywilej przynoszenia należnej Mu chwały i są nazwani prawdziwymi chwalcami. Czy ty, którego odnalazł Bóg, byś był chwalcą, pozbawisz Pana tego owocu chwały? (por. Hebr. 13,15). Gdy tylko Samarytanka usłyszała od Pana, że jest Mesjaszem, porzuciła swój dzban i pobiegła do miasta, aby opowiedzieć wszystkim o Tym, którego spotkała. Jeśli chodzi o uczniów, to niestety nie zrozumieli niczego z tego, o czym im Mistrz powiedział. Pan Jezus czerpie moc i radość ze społeczności ze swoim Ojcem (w. 34) i z perspektywy tego, co jest jeszcze przed Nim, gdyż On widzi już przyszłe żniwo: niezliczone rzesze tych, których odkupi (w. 35; por. Ps. 126,6). ",
        "bookID": 4,
        "verseRange": "4,19–4,38"
    },
    {
        "id": 235,
        "title": "Ewangelia Jana 4,39–54",
        "text": "Pan Jezus spędza jeszcze dwa dni wśród Samarytan, do których, podobnie jak do Niego, odnoszono się z pogardą (por. 8,48). Ludzie ci uwierzyli w Niego nie tylko dzięki świadectwu kobiety, lecz na skutek osobistego kontaktu z Nim jako „Zbawicielem świata” (w. 42; 1 Jana 4,14). Drodzy przyjaciele, nie zadowalajcie się poznawaniem Pana Jezusa jedynie poprzez przeżycia czy doświadczenia innych ludzi. Niech wasza relacja z Panem będzie rezultatem świadomego, osobistego spotkania się z Nim. Dalsze wiersze tego rozdziału ukazują Pana Jezusa udającego się do Galilei. Spotyka tam dworzanina, który bardzo zmartwiony ciężką chorobą swego syna nalega na Mistrza, by przyszedł i uzdrowił go. Nie miał on jednak tak silnej wiary, jak setnik (też z Kafarnaum), który nawet nie uważał się za godnego, by Pan wstąpił do jego domu, lecz był przekonany o tym, że wystarczy Jego jedno słowo, by sługa został uzdrowiony (Łuk. 7,7). Pan Jezus rozpoczyna rozmowę z zatroskanym ojcem od wytłumaczenia mu, iż wiara polega na zaufaniu Jego słowu, bez konieczności oglądania jakichkolwiek znaków (w. 48; por. 2,23). Pan poddaje jego wiarę próbie nie udając się do jego domu, lecz jedynie daje mu słowo zapewnienia. Czytając następne wersety widzimy, że dzięki wierze moc śmierci pokonana zostaje przez moc życia (1 Jana 5,12). ",
        "bookID": 4,
        "verseRange": "4,39–4,54"
    },
    {
        "id": 236,
        "title": "Ewangelia Jana 5,1–14",
        "text": "Sadzawka Betezda (dosł. dom miłosierdzia) i to, co tam miało miejsce, jest obrazem czasów starotestamentowych. Ludzie dotknięci różnymi chorobami, którzy się tam znajdowali, musieli mieć siłę, aby dostać się do uzdrawiającej wody; lecz by nią dysponować, wpierw musieliby zostać uzdrowieni! Podobnie było z zakonem, mógł on dać życie tylko temu, kto wypełni jego żądania (Gal. 3,12), lecz nikt nie mógł tego dokonać, nie otrzymawszy wpierw życia z Boga. To, co zakon dawał na końcu, człowiek potrzebował już na początku. Można by zadać pytanie: dlaczego pośród tak wielu ułomnych, ślepych i chromych, Pan Jezus zainteresował się tylko tym jednym człowiekiem? Ponieważ, aby skorzystać z Jego łaski, musi się jej pragnąć i potrzebować. Te dwa odczucia są wyraźnie podkreślone: w pytaniu Pana – „Czy chcesz być zdrowy?” oraz w odpowiedzi tego nieszczęśnika – „nie mam człowieka”. Ktoś zawsze wchodził do wody przed nim; całe jego nędzne życie było jednym pasmem rozczarowań. Bez wątpienia kiedyś liczył na pomoc swej rodziny i przyjaciół, ale ci dawno już go opuścili. Musiało minąć aż 38 lat, zanim pozbył się wszelkich złudzeń; teraz kiedy nie ma już nikogo, kto by mu pomógł, może zwrócić się do Pana Jezusa. Mój przyjacielu, jeśli się jeszcze nie nawróciłeś, nie zwlekaj już dłużej, skoro wiesz, że jedynie Pan Jezus może cię zbawić. Ale czy naprawdę tego pragniesz? ",
        "bookID": 4,
        "verseRange": "5,1–5,14"
    },
    {
        "id": 237,
        "title": "Ewangelia Jana 5,15–30",
        "text": "Nienawiść, jaką okazywali Żydzi Panu Jezusowi z tego powodu, że Boga nazywał swoim Ojcem i siebie czynił równym Bogu, daje Panu sposobność ukazania więcej ze swojej chwały. Objawia więc: 1. Dzieło miłości mające zgładzić grzech świata (w.  17; 1,29); z powodu upadku stworzenia tak Syn, jak i Ojciec, nie mogą odpoczywać. 2. Bezgraniczne uczucie Ojca do Syna, który uczestniczy we wszystkich Jego działaniach (w. 20; 3,35). 3. Moc życia, która jest w Nim (w. 21 i 26), poprzez którą ci, którzy w Niego wierzą, otrzymują teraz życie wieczne (w. 24); moc tę objawi Pan w szczególny sposób w czasie zmartwychwstania umarłych (w. 28,29). 4. Sąd, który został przekazany Jemu jako Synowi Człowieczemu (w. 22 i 27). 5. Swoje posłuszeństwo (w. 19 i 30). Jak zyskuje ono na wartości, gdy jest okazywane przez kogoś, kto jedynie ma prawo do tego, aby Jemu wszelkie stworzenie było posłuszne (w. 23)! Jeśli Pan mówi o Swej chwale, czyni to z tego powodu, że jest ona nierozerwalnie związana z chwałą Ojca. Kto nie czci Syna, znieważa Tego, który Go posłał (w. 23; por. 1 Jana 2,23). Drodzy przyjaciele, patrząc na chwałę naszego Zbawiciela, możemy jedynie zachwycać się Jego doskonałością i uwielbiać Go. ",
        "bookID": 4,
        "verseRange": "5,15–5,30"
    },
    {
        "id": 238,
        "title": "Ewangelia Jana 5,31–47",
        "text": "Wswej łaskawości Pan Jezus odnosząc się do niewiary Żydów, odwołuje się do czterech świadectw: Jana Chrzciciela (w. 32–35); swych własnych czynów (w. 36); Ojca, który nad Jordanem wskazał na swego umiłowanego Syna (w. 37) oraz Pism (w. 39). Księgi Mojżeszowe w wielu miejscach wskazują na Mesjasza (w. 46; por. 1 Mojż. 49,10,25; 4 Mojż. 24,17). Żydzi, choć odwoływali się do Mojżesza, jednak nie wierzyli jego słowom, ponieważ odrzucili Tego, o którym on prorokował (w. 46; 5 Mojż. 18,15), ale w przyszłości chętnie przyjmą antychrysta (w. 43). Badajcie Pisma – zaleca Pan Jezus, to przez nie jedynie możemy wzrastać w poznawaniu Jego niepojętej Osoby. Przyjmowanie chwały od ludzi i zabieganie o ich akceptację jest pewnego rodzaju niewiarą (w. 44), ponieważ Bóg mówi, że jesteśmy niczym (Gal. 6,3) i nie ma w nas niczego, czym moglibyśmy się chlubić (2 Kor. 10,17). Lecz my zamiast temu wierzyć, często czerpiemy przyjemność z tego faktu, że inni dobrze o nas myślą. Pan Jezus nie pragnął żadnej chwały od ludzi (w. 41; por. postawę apostoła Pawła w 1 Tes. 2,6). Jeśli chcemy w tym Go naśladować, to musimy mieć w sobie miłość Bożą i pragnąć tego, by Jemu się podobać (por. w. 42). ",
        "bookID": 4,
        "verseRange": "5,31–5,47"
    },
    {
        "id": 239,
        "title": "Ewangelia Jana 6,1–21",
        "text": "Tłumy podążają za Panem Jezusem, ale w rzeczywistości wielu – jak dzisiaj w chrześcijaństwie – pociąga raczej Jego moc niż Jego łaska czy moralna doskonałość. Lecz mocy nie można oddzielić od łaski i moralnych cech Jego charakteru, co widzimy, gdy Pan Jezus dokonuje cudu rozmnożenia chleba. Mały chłopiec wymieniony w wersecie 9. jest dobrym przykładem na to, że nawet w młodym wieku możemy zrobić coś dla Pana i dla dobra innych ludzi. Wydaje się, że był on jedynym, który pomyślał o tym, by wziąć ze sobą coś do jedzenia. Ta niewielka ilość pożywienia oddana Panu do dyspozycji staje się w Jego rękach środkiem do nakarmienia pięciu tysięcy mężczyzn. Kiedy Pan chce nas użyć, nie powinniśmy zasłaniać się młodym wiekiem czy niedostatecznie dużymi zasobami. On wie, jak je wykorzystać (Jer. 1,6–7). Cud rozmnożenia chleba staje się powodem, dla którego lud zamierza obwołać Pana Jezusa królem. Ale On nie może przyjąć królestwa z ręki człowieka (5,41), tak samo jak nie przyjął go od szatana (Mat. 4,8–10). Sam Bóg uczyni Go królem (Ps. 2,6). W ostatniej scenie, również jaśniejącej blaskiem mocy i łaski naszego Pana, widzimy jak idzie On naprzeciw uczniom po wzburzonym morzu, co wywołuje u nich przerażenie; lecz Jego słowa: „Ja jestem, nie bójcie się”, uspokajają ich. ",
        "bookID": 4,
        "verseRange": "6,1–6,21"
    },
    {
        "id": 240,
        "title": "Ewangelia Jana 6,22–36",
        "text": "Pana nie można oszukać, On wie, że tłumy idą za Nim kierując się jedynie przyziemnymi pobudkami; mają nadzieję, że znowu nakarmi ich chlebem. Dlatego im mówi, aby zabiegali o niebo, o pokarm życia wiecznego (w. 27). Powinniśmy zapytać samych siebie, czy priorytetowe w naszych staraniach są rzeczy niebiańskie, które sycą nasze dusze i są trwałe, czy raczej rzeczy tego świata, które są przeznaczone na unicestwienie. Czy to oznacza, że musimy spełniać dobre uczynki, by dostąpić zbawienia? W dzisiejszym chrześcijaństwie wielu jest takich, którzy tak sądzą (por. w. 28), ale Słowo Boże stwierdza wyraźnie: „łaską zbawieni jesteście przez wiarę ... nie z uczynków” (Efez. 2,8–9). Bóg uznaje tylko jeden uczynek – i On sam go w nas wykonuje: a jest nim uwierzenie w Zbawiciela, którego On dał (w. 29). Wszystko pochodzi od Niego: woda żywota (Duch Święty; por. 4,10) i chleb żywota (sam Chrystus, w. 35). Jak się więc to dzieje, że nasze dusze jeszcze łakną i pragną? Czy Pan nie dotrzymuje swych obietnic (w. 35; 4,14)? Oczywiście, że dotrzymuje, to raczej my nie zawsze spełniamy Jego warunki; Pan Jezus mówi: „kto wierzy we mnie, nigdy pragnąć nie będzie” – tak, jak przez wiarę dostępujemy zbawienia, tak samo, czerpiąc z Jego pełni możemy codziennie przez wiarę zaspokajać nasze pragnienie (por. 1,16). ",
        "bookID": 4,
        "verseRange": "6,22–6,36"
    },
    {
        "id": 241,
        "title": "Ewangelia Jana 6,37–50",
        "text": "„Tego, który do mnie przychodzi, nie wyrzucę precz” – zapewnia miłujący Zbawiciel (w. 37). Jeśli jeszcze tego nie uczyniłeś, idź do Niego, On cię nie odrzuci. Lecz człowiek nie jest w stanie przyjść do Pana Jezusa zanim w jego sercu nie zacznie działać Duch Święty. Nie może on uczynić ku Bogu nawet jednego kroku, jeśli On go nie pociągnie (w. 44). Ktoś może więc powiedzieć: „To nie moja wina, że nie jestem nawrócony”. Jest odwrotnie, jedynie ty odpowiadasz za to, czy Bóg wykona swe dzieło w tobie, czy Mu na to pozwolisz. Nawet w tej chwili On do ciebie przemawia. Otwórz przed Nim drzwi swego serca! Łaska, którą Pan Jezus okazuje grzesznikowi, jest odzwierciedleniem Jego miłości. Jest to również wolą Bożą, by dać żywot wieczny swemu stworzeniu (w. 40). Pan Jezus przyszedł po to, aby tę wolę wypełnić; czynił jedynie to, co było z nią zgodne i niczego poza nią (w. 38, por. Hebr. 10,9: „Oto przychodzę, aby wypełnić wolę twoją”). Człowiek ma nie tylko ciało, ale i duszę. Dlatego nie może karmić się jedynie chlebem, który jest pokarmem dla ciała, ale musi również karmić swoją duszę: boskim Słowem, niebiańskim Chlebem, Chrystusem (Łuk. 4,4). ",
        "bookID": 4,
        "verseRange": "6,37–6,50"
    },
    {
        "id": 242,
        "title": "Ewangelia Jana 6,51–71",
        "text": "Pomimo tego, że Bóg wcześniej zapowiedział synom izraelskim, że da im pożywienie na pustyni, ci znajdując mannę, dziwili się, mówiąc: „Co to jest?” (2. Mojż. 16,15). Tę samą niewiarę można zauważyć u ich potomków, którzy dyskutowali między sobą o dziwnym pokarmie, o którym mówił Pan Jezus: o swoim ciele i krwi, innymi słowy, o swej śmierci. Żyjący Chrystus tu na ziemi nie poniósłszy śmierci, nie dałby duszom naszym życia wiecznego. Aby je posiąść, trzeba mieć udział w Jego śmierci (symbolicznie – jeść Jego ciało i pić Jego krew), a później, „jeśli wrośliśmy w podobieństwo jego śmierci”, każdego dnia identyfikując się z Nim, być umarłym dla grzechu i świata. Człowiek zmysłowy nie jest w stanie tego zrozumieć. Łatwiej jest mu mieć jakiś wzór do naśladowania niż uznać swój zgubiony stan, o którym mówi śmierć Chrystusa. Nie kwestionując Jego słów, wielu z tych, którzy wcześniej przyznawali się do tego, że są uczniami Pana, teraz zgorszeni, odchodzą. On nie próbuje ich zatrzymywać poprzez rozwodnienie prawdy, lecz testuje serca tych, którzy pozostali: „A wy, czy też chcecie odejść?” „Panie, do kogo pójdziemy?” – odpowiada Piotr. Niech ta piękna odpowiedź będzie również i naszą (w. 68–69; por. Hebr. 10,38–39). ",
        "bookID": 4,
        "verseRange": "6,51–6,71"
    },
    {
        "id": 243,
        "title": "Ewangelia Jana 7,1–24",
        "text": "Bracia Pana Jezusa należeli do tych, którzy nie wierzyli w Niego, ponieważ chwała pochodząca od ludzi miała dla nich większą wartość (w. 4–5; por. 5,44). Liczyli na to, że Jego popularność będzie związana z ich rodziną, gdyby bowiem uwierzyli, że On jest Synem Bożym, wówczas zdaliby sobie sprawę z dystansu, jaki ich dzielił (por. Łuk. 8,21 i 2 Kor. 5,16). Dopiero później bracia Pana uwierzyli w Niego i znaleźli się w gronie uczniów (Dz. Ap. 1,14). Tu jednak widzimy, że kierowali się takimi samymi zasadami jak wszyscy – wykorzystać maksymalnie swoje możliwości i zdolności, by być znanym i poważanym (w. 4). W przeciwieństwie do takiej postawy, Pan zawsze szukał chwały tego, który Go posłał (w. 18). Tylko On poszedł na święto w wyznaczonym przez Boga czasie. Jakże wiele nam brakuje do tego doskonałego Przykładu! Wiele z naszych cierpień wypływa z tego, że działamy zbyt pochopnie albo dlatego, że ociągamy się z respektowaniem Bożych nakazów. Werset 17. mówi nam, iż przez poddanie się woli Bożej poznajemy prawdę. W Jerozolimie Pan Jezus spotyka pełnych nienawiści Żydów, którzy od momentu dokonanego w dniu sabatu uzdrowienia przy sadzawce Betezda, szukają sposobności, aby Go zabić (w. 1; 5,16). ",
        "bookID": 4,
        "verseRange": "7,1–7,24"
    },
    {
        "id": 244,
        "title": "Ewangelia Jana 7,25–36",
        "text": "Gdy porównamy dwa wiersze tego rozdziału, tj. 25. i 20. zobaczymy hipokryzję Żydów. Jak ma to miejsce również i dzisiaj, prowadzone są jałowe dyskusje na temat Osoby Pana Jezusa. Każdy przedstawia swój punkt widzenia; roztrząsa stanowisko, jakie zajmują religijni przywódcy. Rzeczywiście, jeśli obecność i słowa Pana wywołują takie poruszenie, to dzieje się tak dlatego, że ci ludzie są wewnętrznie zaniepokojeni głosem, który, choć tego nie przyznają, jest głosem Bożym (por.: w. 28). Próbują zlekceważyć go, przekonując samych siebie, iż ten Galilejczyk nie może być Chrystusem, gdyż znają Jego rodzinę i wiedzą, skąd pochodzi. „Rzeczywiście mnie znacie – odpowiada Pan Jezus – nawet lepiej niż wam się wydaje; wszak wasze sumienie podpowiada wam, kim jestem i ono was osądza”. Jakże poważny jest fakt, iż Pan Jezus głośno wołał do tłumów (w. 28 i 37; por. Przyp. 8,1 i 9,3). On również i dzisiaj woła (por. 2 Kor 5,20, Hebr. 3,7), i nikt nie będzie mógł powiedzieć, że nie słyszał tego głosu. „Gdzie ja będę, wy przyjść nie możecie”, oznajmia Pan Jezus wszystkim niewierzącym (w. 34). Co się zaś tyczy tych, którzy są Jego własnością, to wszystkim im jest obiecana niewyobrażalnie wielka nagroda: „Ja ... wezmę was do siebie, abyście, gdzie Ja jestem i wy byli” (14,3). Drogi czytelniku, która z tych dwóch wypowiedzi Pana odnosi się do ciebie? Gdzie ty spędzisz wieczność? ",
        "bookID": 4,
        "verseRange": "7,25–7,36"
    },
    {
        "id": 245,
        "title": "Ewangelia Jana 7,37–53",
        "text": "Rozdziały 6. i 7. tej Ewangelii przywodzą na myśl odpowiednio rozdziały 16. i 17. z 2 Księgi Mojżeszowej. W rozdziale 6. Pan Jezus jest przedstawiony jako prawdziwy chleb z nieba, którego symbolem jest manna (2 Moj. 16); natomiast tutaj, w rozdziale 7. jest On skałą (2 Moj. 17), z  której obficie wypływa woda żywota. Prorok Izajasz, w rozdziale 55 swej księgi zapraszał „każdego, kto ma pragnienie”, by przyszedł do wód łaski. Lecz tutaj sam Zbawiciel nawołuje: „Jeśli kto pragnie, niech przyjdzie do mnie i pije” (w. 37). A każdy, kto wierzy w Niego, napełniony Duchem Świętym, staje się kanałem błogosławieństwa dla innych (w. 38). Jakże smutne jest to, że jedyną odpowiedzią Żydów na wezwanie Pana Jezusa było jeszcze więcej dyskusji i sporów dotyczących Jego Osoby! Jest to tak, jakby spragnieni ludzie znalazłszy się przy źródle czystej wody, zamiast ją pić, wszczęli dyskusję na temat jej właściwości i pochodzenia! Na koniec rozdziału przytoczone są dwa świadectwa o Panu Jezusie złożone przed faryzeuszami. Najpierw słudzy, wysłani, aby Go pojmać, zmuszeni byli przyznać, że: „Nigdy jeszcze człowiek tak nie przemawiał, jak ten człowiek mówi”. Później Nikodem nieśmiało broni Tego, z którym niedawno odbył osobistą i niezapomnianą rozmowę, mówiąc: „Czyż zakon nasz sądzi człowieka, jeżeli go wpierw nie przesłucha i nie zbada, co czyni?” ",
        "bookID": 4,
        "verseRange": "7,37–7,53"
    },
    {
        "id": 246,
        "title": "Ewangelia Jana 8,1–20",
        "text": "Uczeni w Piśmie i faryzeusze myślą, że uda im się złapać Pana Jezusa w niezwykle chytrze zastawioną przez nich pułapkę. Wiemy, że wraz z Jego przyjściem przyszły na świat łaska i prawda (1,17). Jeśli potępi On tę winną kobietę, gdzież będzie łaska, którą wszyscy znali (Łuk. 4,22)? Jeśli zaś ją oszczędzi, czyż nie będzie to ujmą dla prawdy i wbrew zakonowi? W swej nieomylnej mądrości Pan Jezus pokazuje im, że zakon dotyczy każdego i jak miecz bez rękojeści rani wpierw tego, który nim włada. Niestety, zamiast wyznać grzechy, o których im przypomniano, oskarżyciele, pełni zakłopotania wychodzą jeden za drugim (por. Joba 5,13). Przed nimi jest Światłość świata (w. 12), lecz „ludzie bardziej umiłowali ciemność” niż światłość (3,19); podobnie, jak jest to z robakami, które szybko uciekają przed światłem, gdy podniesie się kamień, pod którym się chowały. Tak więc Jedyny, który był bez grzechu i miał prawo wymierzyć karę, mówi do kobiety: „I ja cię nie potępiam”, ale dodaje: „Idź i odtąd już nie grzesz [więcej]” (w. 11). Wielu ludzi robi wszystko, by swoim dobrym postępowaniem zasłużyć na Boże przebaczenie. Pan jednak wpierw przebacza, a później nakazuje, aby więcej już nie grzeszyć (por. 5,14; Ps. 130,4; 1 Jana 3,9). ",
        "bookID": 4,
        "verseRange": "8,1–8,20"
    },
    {
        "id": 247,
        "title": "Ewangelia Jana 8,21–36",
        "text": "Żydzi już wcześniej oznajmili Panu Jezusowi, że Jego świadectwo nie jest prawdziwe (w. 13). Po cóż więc teraz pytają Go, kim jest (w. 25)? Pan może jedynie powtórzyć im to, co mówił od początku. Jego słowa doskonale wyrażają to, kim On jest. Pomyślmy, jak częstokroć sprzeczne jest to, co mówimy czy jak odnosimy się do innych, z tym, jacy rzeczywiście jesteśmy. Wszystko, co Pan Jezus mówił i czynił, było doskonale zgodne z zamierzeniami Jego Ojca. On może powiedzieć: „Ja zawsze czynię to, co się jemu podoba”. Jest w tym dla nas niedoścignionym Przykładem; starajmy się być Jemu podobni! Pan Jezus zwiastuje całkowite wyzwolenie tym, którzy w Niego uwierzą. Lecz słuchający tych słów Żydzi protestują: „nigdy nie byliśmy u nikogo w niewoli” (w. 33). Nie dlatego, że zapomnieli, iż byli w niewoli, ale kierowani dumą woleli nie pamiętać o Egipcie, Babilonie i o ... Rzymie. Taki jest człowiek – nie chce przyznać, że jest niewolnikiem grzechu; wmawia sobie, że jest wolny i może czynić to, co mu się podoba (2 Piotra 2,19). Zauważmy, drodzy przyjaciele, jak tragiczne było położenie, w którym się znajdowaliśmy i jaką prawdziwą wolność teraz mamy będąc dziećmi Bożymi, dzięki temu, że Syn nas wyswobodził! ",
        "bookID": 4,
        "verseRange": "8,21–8,36"
    },
    {
        "id": 248,
        "title": "Ewangelia Jana 8,37–59",
        "text": "Pan Jezus już wcześniej wykazał Żydom ich niekonsekwencję (5,45); powoływali się na Mojżesza, ale to właśnie jego pisma ich oskarżały. Tutaj natomiast powołują się na to, że są potomkami Abrahama. Ale ich uczynki pochodzą od diabła, który jest kłamcą i mordercą od początku. Mówi się czasem: jaki ojciec, taki syn (por. Ezech. 16,44), a Pan potwierdza, że charakter naszych czynów pokazuje, czyimi dziećmi jesteśmy (por. 1 Jana 3,7–10). Na ziemi są tylko dwie wielkie rodziny: Boża i diabelska. Do której z nich należysz? To, że jest się dzieckiem chrześcijańskich rodziców, do niczego przed Bogiem nie uprawnia; podobnie jak nie dawało to szczególnych praw Żydom, którzy powoływali się na pochodzenie od Abrahama. Zwiększało to jedynie ich odpowiedzialność. „Masz demona” – raz po raz powtarzają ci nikczemni ludzie (w. 48,52; por. 7,20 i 10,20), a my znowu możemy podziwiać cierpliwość naszego Pana. Ciągle znieważany; Ojcu swemu pozostawia przywrócenie należnej Mu chwały. I to usposobienie jest dla nas wspaniałym przykładem. Pan zachęca nas, by poznawać Boga i zachowywać Jego Słowo (w. 55). „Ja jestem” – mówi Pan Jezus (w. 58); On nie chce przez to powiedzieć, że był przed Abrahamem, ale że jest wiecznie (por. 2 Mojż. 3,14). ",
        "bookID": 4,
        "verseRange": "8,37–8,59"
    },
    {
        "id": 249,
        "title": "Ewangelia Jana 9,1–16",
        "text": "Ewangelia Jana jest jedyną, w której czytamy o tak wielu osobistych spotkaniach pojedynczych osób z Panem: Nikodem, Samarytanka, chory przy sadzawce Betezda itd. Byli to mężczyźni i niewiasty różnego stanu i pochodzenia. Czy i ty, drogi czytelniku, miałeś już osobistą rozmowę z Panem Jezusem? Ten śleponarodzony człowiek jest obrazem na nasz naturalny, grzeszny stan. To właśnie grzech powoduje, że nie widzimy Bożego światła. Od urodzenia, zarówno nasze moralne, jak i duchowe widzenie jest niewyraźne. Bóg musi dopiero otworzyć nam oczy na nasz stan, na wymagania Jego świętości i na świat. To, że ów człowiek narodził się ślepy, nie było konsekwencją jakiegoś szczególnego grzechu, za który Bóg miałby karać ludzi; jednak kalectwo to miało stać się okazją ku temu, „aby objawiły się dzieła Boże” aby zajaśniała łaska Pana Jezusa. Błoto, które czyni Pan, jest symbolem Jego człowieczeństwa ukazanego człowiekowi. Lecz aby odzyskać wzrok, musi zostać obmyty wodą – Słowem objawiającym Chrystusa jako Jedynego, który został posłany od Boga (Syloe). Niewidomy odchodzi wierząc, a powraca widząc. Dalsza część tej historii mówi o świadectwie. Jego sąsiedzi, którzy go dobrze znali, są zdziwieni: Czy to możliwe, by to był ten sam człowiek? Nawrócenie nie może przejść niezauważone. Czy i nasze nawrócenie spowodowało w naszym życiu widoczną dla wszystkich zmianę? ",
        "bookID": 4,
        "verseRange": "9,1–9,16"
    },
    {
        "id": 250,
        "title": "Ewangelia Jana 9,17–34",
        "text": "Niewidomy człowiek, który został uzdrowiony, jest kłopotliwym dla faryzeuszy świadectwem mocy Pana Jezusa. Nic więc dziwnego, że od samego początku starają się sprowokować go bądź jego rodziców, aby powiedzieli coś, co dałoby im pretekst do unieważnienia tego cudu. Kiedy okazuje się to niemożliwe, czynią wszystko, co w ich mocy, by zlekceważyć Tego, który dokonał cudu i znieważają Go (8,49). Twierdzą przy tym: „my wiemy, że człowiek ten jest grzeszny” (9,24), choć nieco wcześniej, na zadane im przez Pana pytanie: „Któż z was może dowieść mi grzechu?” (8,46) nie byli w stanie nic odpowiedzieć. Uzdrowiony przez Pana człowiek zachowuje się zupełnie inaczej niż jego rodzice; im bardziej chodziło o religijną pozycję niż o prawdę. Wyznać Jezusa jako Chrystusa i dzielić z Nim Jego odrzucenie – to było dla nich zbyt wiele. Obawiali się, iż popadną w niełaskę – jakże wielu podobnych im ludzi jest i dzisiaj! Jednak ich syn nie ma takich obaw. Faryzeuszom nie udaje się odebrać mu prostego zaufania do Tego, który go uzdrowił. Przeszedł on z ciemności do światłości; dla niego nie jest to jakaś teoria czy doktryna, tylko rzeczywistość. On po prostu stwierdza: „To jedno wiem, że byłem ślepy, a teraz widzę” (w. 25). Czy i Ty możesz tak powiedzieć? ",
        "bookID": 4,
        "verseRange": "9,17–9,34"
    },
    {
        "id": 251,
        "title": "Ewangelia Jana 9,35–10,6",
        "text": "To, że faryzeusze wyrzucili ze świątyni uzdrowionego ze ślepoty człowieka, wyszło mu na dobre; może spotkać się z Panem Jezusem, który również został odrzucony i też wyszedł ze świątyni, o czym czytamy na końcu poprzedniego rozdziału. Teraz człowiek ten będzie mógł uczynić duży krok naprzód na drodze prawdy; już zna nie tylko moc Pana Jezusa, lecz również Jego Osobę: wcześniej rozpoznał w Nim proroka (9,17), a teraz prawdziwego Syna Bożego (w. 35–37). Wielu zadowala się jedynie tym, że są zbawieni, nie wzrastają jednak w poznawaniu Osoby samego Zbawiciela. Być może dzieje się tak dlatego, że są ograniczani przez systemy religijne i nie doświadczają obecności Pana tam, gdzie On ją obiecał (Mat. 18,20). Faryzeusze utrzymując, że są tymi, którzy widzą, w rzeczywistości zezwalają na to, by zaślepiła ich własna nienawiść i religijna pycha. W rozdziale 8. czytamy, że odrzucili oni Słowo Pana; a  w rozdziale 9., że odrzucili Jego czyn. Dlatego nie może On już nic więcej dla nich uczynić. Pan Jezus woła swe owce po imieniu, wyprowadza je i idzie przed nimi. Ale czy może się tak zdarzyć, że Jego owce zostaną zwiedzone i pójdą za obcym, który je tak poprowadzi, że zbłądzą? Z pewnością nie, są one bowiem obdarzone niezawodną zdolnością rozpoznawania głosu Tego, do którego należą. Drogi czytelniku, czy znasz głos Dobrego Pasterza? ",
        "bookID": 4,
        "verseRange": "9,35–10,6"
    },
    {
        "id": 252,
        "title": "Ewangelia Jana 10,7–21",
        "text": "WEwangelii Jana nie znajdziemy żadnej przypowieści. Ten, który jest Słowem, mówi do ludzi w sposób bezpośredni. Zamiast przypowieści jest w niej wiele wspaniałych obrazów i porównań, których używa Pan, abyśmy mogli Go lepiej poznać. Zwróćmy uwagę na miejsca, w których mówi o sobie: „Ja Jestem” (6,35,48,51; 8,12; 10,7,9,11,14; 11,25; 14,6; 15,1,5). W tym fragmencie czytamy: „Ja jestem drzwiami dla owiec” (w. 7 i 9) – aby być zbawionymi, musimy wejść przez Niego (por. Efez. 2,18). Ale potrzebujemy również prowadzenia, bo bez przewodnika jesteśmy jak owce, które mając słabo rozwinięty zmysł orientacji, pozostawione same sobie łatwo mogą zbłądzić (por. Izaj. 53,6). W porównaniu z najemnikami, złodziejami i zbójcami wprawnymi w okradaniu dusz, Pan Jezus przedstawia się jako Dobry Pasterz (w. 11 i 14) i przytacza na to dwa dowody. Pierwszym jest dobrowolny dar Swego życia, aby nabyć owce, najwyższy wyraz miłości względem nich i jednocześnie – o czym nie powinniśmy zapominać – powód miłości Ojca do Syna (w. 17). Drugim dowodem jest fakt, że On zna swe owce i one Go znają jako swego Pasterza (w. 14). Tak bliska więź pomiędzy nimi potwierdza Jego prawo do całej trzody, jak i do każdego z nas z osobna. ",
        "bookID": 4,
        "verseRange": "10,7–10,21"
    },
    {
        "id": 253,
        "title": "Ewangelia Jana 10,22–42",
        "text": "Żydzi z wyraźną nieszczerością ponownie zwracają się do Pana mówiąc: „Jeżeli jesteś Chrystusem, powiedz nam wyraźnie” (w. 24). On nie tylko im to już wcześniej powiedział (por. 8,58), ale także dał tego dowody (w. 25.32.37.38). Od tej chwili Pan ograniczy swą służbę jedynie do swej trzody. Zgodnie z prawem owce należą do Niego, nie tylko dlatego, że są szczególnym darem Ojca (w. 29), ale również dlatego, że zostały przez Pana odkupione. Wiersze 27 i 28 są bardzo cenne, ponieważ mówią nam o tym, co Pan czyni dla swych owiec i jaki jest ich stosunek do Niego: On daje im życie wieczne; prowadzi je i trzyma bezpiecznie w swej dłoni; a one słuchają Jego głosu i idą za Nim. Z ich strony jest to z pewnością właściwa odpowiedź na Jego cudowną miłość. Żydzi po raz kolejny próbują ukamienować Pana (8,59), tym razem oskarżając Go o bluźnierstwo: „Ty, będąc człowiekiem, czynisz siebie Bogiem” – mówią. Wprawdzie ambicją pierwszego Adama i wszystkich jego potomków było być równym Bogu, jednak postawa Pana Jezusa była zgoła inna. On będąc „w postaci Bożej ... stał się podobny ludziom, a okazawszy się z postawy człowiekiem, uniżył samego siebie” (Fil. 2,6–8). Mimo wrogości Żydów do Osoby Jezusa, koniec tego rozdziału mówi nam, że „wielu tam w niego uwierzyło”, stając się owcami Jego trzody. ",
        "bookID": 4,
        "verseRange": "10,22–10,42"
    },
    {
        "id": 254,
        "title": "Ewangelia Jana 11,1–27",
        "text": "Zaniepokojone siostry Łazarza z Betanii posyłają wiadomość boskiemu Przyjacielowi: „Panie, oto choruje ten, którego miłujesz” (w. 3). Tak sformułowane życzenie jest przykładem i dla nas. Marta i Maria zwracając się w ten sposób do Pana, uznają Jego autorytet i nie sugerują, co ma uczynić; nie mówią na przykład: „przyjdź i uzdrów go”. One po prostu przedkładają Mu sprawę, która jest powodem ich zmartwienia. Wiedząc też, że ich miłuje, odwołują się do tego. Jednak uczucie to nie spowoduje, że Pan Jezus niezwłocznie uda się do Judei; podobnie jak wrogie zamiary Żydów nie powstrzymają Go od pójścia tam, gdy nadejdzie ku temu właściwa pora. Krokami Pana kierowało jedynie posłuszeństwo Ojcu. Przez to „opóźnienie” chwała Boża zajaśnieje bardziej, bo gdy Pan Jezus przybywa do Betanii, Łazarz jest już cztery dni w grobie. Czasami spotykamy ludzi będących w żałobie i czujemy wtedy, że ludzkie pocieszenie jest niewystarczające (podobnie jak Żydów, w. 19). Wszystko jednak się zmienia, gdy skierujemy nasz wzrok na Tego, który jest zmartwychwstaniem i życiem. Wówczas w pełni uświadamiamy sobie, jaka jest wartość rzeczy wiecznych, a nasza wiara nawet wtedy tryumfuje w nadziei. ",
        "bookID": 4,
        "verseRange": "11,1–11,27"
    },
    {
        "id": 255,
        "title": "Ewangelia Jana 11,28–44",
        "text": "Marta uważa, że jej siostra Maria lepiej rozumie Pana. Woła ją, lecz i ona może jedynie powiedzieć: „Panie, gdybyś tu był...” (w. 32; por.: w. 21). Podobnie jak wielu ludzi będących w żałobie patrzy ona jedynie wstecz. Pan Jezus wzruszony do głębi pyta: „Gdzie go położyliście? Rzekli do niego: Panie, pójdź i zobacz. I zapłakał Jezus”. Czyżby nie wiedział, co ma uczynić? Z pewnością wiedział, lecz w obliczu spustoszenia, jakie czyni śmierć i wobec jej przerażającej mocy nad człowiekiem, Święty Syn Boży przepełniony jest smutkiem, bólem i cierpieniem. W rzeczywistości jednak u grobu stoi Zwycięzca nad śmiercią. Zanim chwała Boża zostanie w pełni zamanifestowana przed tłumem, który będzie świadkiem tego wydarzenia, musi wcześniej zostać stwierdzone skażenie ciała Łazarza (w. 39); podobnie i Pan zanim dokona tego cudu, dziękuje Temu, który Go posłał, wskazując tym samym, od kogo pochodzi Jego moc (w. 41–42). Dopiero po tym może zabrzmieć Jego donośne, pełne mocy zawołanie, które sprawia, że umarły, owinięty w płótna wychodzi z grobu ... Co za szok dla tych, którzy to widzą! Jeśli zaś chodzi o nas, to pamiętajmy o obietnicy, którą Pan dał Marcie: Jeśli uwierzysz, oglądać będziesz ... – być może nie zobaczymy tego, czego w danej chwili oczekujemy, lecz na pewno będziemy oglądać chwałę Bożą (w. 4 i 40). ",
        "bookID": 4,
        "verseRange": "11,28–11,44"
    },
    {
        "id": 256,
        "title": "Ewangelia Jana 11,45–57",
        "text": "Bóg odpowiedział swemu Synowi nie tylko wskrzeszając Łazarza, ale sprawiając również, że wielu świadków tego cudownego zdarzenia uwierzyło w Niego (por. w. 42 i 45). Lecz ten cud, największy z opisanych w tej Ewangelii i ostatni przed Jego zmartwychwstaniem, jest także tym, który w swej istocie zadecyduje o Jego śmierci, ponieważ „od tego dnia” mają miejsce złowrogie knowania, które w rezultacie doprowadzą do największej zbrodni (w. 53). W ten sposób Żydzi odpowiedzą na postawione im wcześniej przez Pana pytanie (10,32). Kapłani fałszywie utrzymują, iż lud podążający za Jezusem ściągnie na siebie represje ze strony Rzymian. Przeciwnie, to Jego odrzucenie będzie powodem tego, że 40 lat później właśnie Rzymianie zniszczą miejsce ich kultu (Jerozolimę) i ich naród (w. 48). Bóg pozwala na to, aby nieświadomie wygłoszone proroctwo przez Kajfasza, tego cynicznego i złego człowieka, ukazało Boże zamierzenia. Pan Jezus ma położyć swe życie za naród (Izrael w przyszłości będzie odbudowany), ale także po to, aby zgromadzić w jedno rozproszone dzieci Boże (w. 52). Szatan porywa i rozprasza (por. 10,12), a Pan Jezus przez swoje dzieło zgromadza i łączy wszystkich tych, którzy należą do Bożej rodziny. ",
        "bookID": 4,
        "verseRange": "11,45–11,57"
    },
    {
        "id": 257,
        "title": "Ewangelia Jana 12,1–19",
        "text": "Oglądając tę wzruszającą scenę opisaną w wierszach 1–3 zauważamy cały szereg elementów mających związek z uwielbieniem: obecność Pana, społeczność, świadectwo, usługiwanie i oddawanie chwały. Nie jest to żadna uroczystość na cześć Łazarza; w centrum tego spotkania jest Pan Jezus: „Tam więc przygotowali mu wieczerzę”. Cechą określającą Łazarza, który siedzi z Panem przy stole jest to, że był umarły i został wzbudzony do nowego życia; i to samo można powiedzieć też o wszystkich odkupionych. Łazarz nic nie mówi ani niczego nie czyni; jest tam po prostu żywym świadectwem tego, co Pan dla niego uczynił i sama jego obecność jest wystarczająca. Widzimy też pełne oddania posługiwanie Marty (w przeciwieństwie do opisanego w Łuk. 10,40). Maria namaszcza Zbawiciela „bardzo drogą” maścią nardową, co wielce porusza Jego serce; woń tej maści napełnia cały dom. Jest to obraz uwielbienia przynoszonego z wdzięcznością przez odkupionych, którzy zgromadzają się do Jego imienia. Niewierzący dla takiego uwielbienia czuje jedynie pogardę – a to dlatego, że ma innego boga, którego czci: jest nim pieniądz (w. 6). W wierszu 10. czytamy, że Łazarz, podobnie jak Pan Jezus, staje się obiektem ludzkiej nienawiści. Po chwilowym uznaniu i podziwie ze strony tłumu z powodu niewyobrażalnie wielkiego cudu, którego Pan właśnie dokonał, następuje uroczysty wjazd króla Izraela do Jerozolimy. ",
        "bookID": 4,
        "verseRange": "12,1–12,19"
    },
    {
        "id": 258,
        "title": "Ewangelia Jana 12,20–36",
        "text": "Wstarych grobowcach egipskich odnaleziono ziarno sprzed kilku tysięcy lat, które było w  stanie jeszcze zakiełkować. Jednak pomimo tego, że tak wiele czasu upłynęło i tak cennym było naczynie, w którym je przechowywano, nie mogło się ono tam rozmnożyć. Aby mogły uformować się kłosy mające takie samo ziarno jak nasienie, musi ono znaleźć się w ziemi, w pewnym sensie zostać jej ofiarowane. Tego obrazu używa Pan Jezus, mówiąc o swojej śmierci. Pragnienie Greków, by widzieć Pana Jezusa, powoduje, że mówi On o tym, co w efekcie przyniesie Jego śmierć na krzyżu: błogosławieństwo narodom pod Jego panowaniem jako Syna Człowieczego; obfity owoc (w. 24); sąd nad szatanem (w. 31); pociągnięcie wszystkich do siebie (w. 32). Mówiąc jednak o tej godzinie, widzi On również i cierpienia mające wkrótce nadejść i zwraca się do Boga, który odpowiada Mu z nieba obietnicą zmartwychwstania (w. 28). Dla Żydów nastawał zmierzch. Światłość miała wkrótce zniknąć; Pan Jezus miał ich niebawem opuścić (w. 35; por. Jer. 13,16). Podobnie chyli się ku końcowi czas łaski, w którym żyjemy. Nadchodzi dzień, kiedy nie będzie już możliwe, by uwierzyć (por. w. 40). Dla Pana Jezusa ważne było „teraz” (w. 27 i 31). Dla nas teraz to czas, kiedy możemy w Niego uwierzyć. ",
        "bookID": 4,
        "verseRange": "12,20–12,36"
    },
    {
        "id": 259,
        "title": "Ewangelia Jana 12,37–50",
        "text": "Rozdział 12. zamyka pewien etap służby Pana Jezusa opisany w tej Ewangelii. Słyszymy tu ostatnie słowa, jakie skierował On do ludu. Począwszy od 13. rozdziału będzie zwracał się wyłącznie do swoich uczniów, gdyż zgodnie z proroctwem Izajasza naród izraelski zatwardzi swe serce. Wypełnia się to, o czym mówi początek tej Ewangelii – do swej własności przyszedł (do Izraela), lecz swoi Go nie przyjęli (1,11). Wypełnia się też następny wiersz tego rozdziału: ci, którzy Go przyjęli, otrzymali prawo, by stać się dziećmi Bożymi. Nawet wśród samych przywódców wielu uwierzyło w Niego, nie ośmielając się jednak publicznie wyznać swej wiary. Powodem tego było, iż „bardziej umiłowali chwałę ludzką niż chwałę Bożą”. A jak jest z nami: Czy wtedy, gdy brakuje nam odwagi, aby wyznać swą wiarę, nie kierują i nami podobne motywy? Pan Jezus ostatni już raz publicznie i  uroczyście ogłasza, że Jego misja ma boski charakter. On jest Tym Jedynym posłanym przez Boga, jednocześnie będąc doskonałym odzwierciedleniem Ojca (w. 44 i 49; Hebr. 1,3). Wszystkie Jego słowa prawdziwie wyrażały Boże myśli. Jest On w tym dla nas wspaniałym wzorem, rozmyślajmy o tym i uczmy się od Niego, co mamy powiedzieć i jak mamy mówić (w. 49). ",
        "bookID": 4,
        "verseRange": "12,37–12,50"
    },
    {
        "id": 260,
        "title": "Ewangelia Jana 13,1–20",
        "text": "Śmierć, której Pan ma wkrótce zakosztować, jest dla Niego przede wszystkim tym, co sprawi, że odejdzie „z tego świata do Ojca” (w. 1; por. 16,28). Odchodząc pozostawia w tym świecie przenikniętym grzechem tych, których miłuje. Wierzący zostali „obmyci” przez krew Jego krzyża (w. 10; por. Obj. 1,5), jednak na skutek ciągłego kontaktu ze złem, tak jak wędrowiec w czasie drogi, narażeni są na nieustanne zanieczyszczenie: myśli, słów i uczynków. Nasz wierny Pan dobrze o tym wie, a tutaj usługuje swoim w zachowywaniu ich praktycznej świętości. Najwyższy Kapłan umywa im nogi. Innymi słowy, On ich uświęca poprzez wskazanie im na konieczność ustawicznego osądzania się w świetle Słowa (wody), które oczyszcza ich sumienie (Efez. 5,26; Hebr. 10,22). Takie wypływające z miłości usługiwanie powinno cechować i nas: w pokorze zniżając się do stóp naszych braci i sióstr wskazujmy im poprzez Słowo, w czym uchybiają albo na jakie niebezpieczeństwa się wystawiają (Gal. 6,1). Drodzy przyjaciele, Pan nie mówi: „Błogosławieni jesteście, jeśli to wiecie”, lecz: „Jeśli to wiecie, błogosławieni jesteście, jeśli to czynicie” (w. 17, tłum. J.N.D.). ",
        "bookID": 4,
        "verseRange": "13,1–13,20"
    },
    {
        "id": 261,
        "title": "Ewangelia Jana 13,21–38",
        "text": "Uczeń, którego miłował Jezus – takiego określenia używa Jan mówiąc o sobie w tej Ewangelii. On znał miłość Pana do swoich uczniów (w. 1), ale wiedział także, że on sam osobiście jest przez Niego umiłowany. Zajmując kosztowne miejsce u boku Pana, cieszył się tą miłością odczuwając szczególnie bliską z Nim więź. Lecz oto teraz Pan ujawnia mu smutną tajemnicę: wskazuje Judasza jako zdrajcę, którego znał od początku (6,64), krótko po tym szatan wstępuje w tego człowieka. Judasz jest gotowy, aby go przyjąć, po czym znika w ciemnościach nocy, by wywiązać się z okrutnego kontraktu. Pan ponownie mówi o swoim krzyżu, gdzie pośród pohańbienia ma zajaśnieć Jego chwała (w. 31), a także o swoim zmartwychwstaniu, przez które Bóg uwielbi Tego, który tak doskonale Go uwielbił (w. 32). Lecz w jaki sposób będzie można rozpoznać Jego uczniów, skoro nie będzie Go już pomiędzy nimi? Znakiem rozpoznawczym będzie ich wzajemna miłość (w. 35). Czy rzeczywiście cechuje nas ta miłość? Niech każdy z nas odpowie sobie na to pytanie. W przeciwieństwie do Jana, który koncentrował się na głębokim uczuciu, jakim darzy go Pan, Piotr deklaruje Jemu swe oddanie, nie zważając niestety na ostrzeżenia. ",
        "bookID": 4,
        "verseRange": "13,21–13,38"
    },
    {
        "id": 262,
        "title": "Ewangelia Jana 14,1–14",
        "text": "Wrozdziale 13. widzieliśmy, jak Pan przygotowywał swoich do tego, by już tu na ziemi mogli mieć z Nim dział (w. 8). Teraz idzie przygotować im miejsce w domu Ojca. Z tego powodu musi odejść trochę wcześniej niż oni, by jako gospodarz domu przygotować wszystko na przybycie gości. Choć Biblia dużo mówi o niebie, nie podaje jednak zbyt wiele szczegółów. Lecz tym, co czyni to miejsce szczęśliwym, jest obecność Pana. A z drugiej strony, powodem radości dla Niego będzie obecność Jego umiłowanych. Pan Jezus jest jedyną drogą do Ojca. On jest prawdą i On jest życiem. On przez cały czas objawiał swego Ojca – tak w słowie, jak i w uczynku; dlatego wielce smuciło Go to, że Jego uczniowie dotąd Go nie poznali (w. 9). Czy czasem i niektórym z nas nie musi Pan również powiedzieć: Jak to jest możliwe, że tak długo już słyszysz o mnie i czytasz moje Słowo, a nie poznałeś mnie? „O cokolwiek prosić będziecie w imieniu moim, to uczynię” – zapewnia Pan (w. 13). W imieniu moim nie jest jedynie jakąś zwykłą formułką, lecz stwierdzeniem, że On zgadza się, podpisuje się niejako pod naszą prośbą. Nasza modlitwa zatem staje się Jego modlitwą i On z pewnością na nią odpowie – nie tylko z tego powodu, że nas miłuje, lecz przede wszystkim dlatego, aby „Ojciec był uwielbiony w Synu”. Czyż może być jakiś wspanialszy powód? ",
        "bookID": 4,
        "verseRange": "14,1–14,14"
    },
    {
        "id": 263,
        "title": "Ewangelia Jana 14,15–31",
        "text": "Pan Jezus ma wkrótce opuścić swych umiłowanych uczniów, ale daje im zapewnienie: „Nie zostawię was sierotami”. On pośle im boską Osobę, by ich pocieszała i wspierała, by była z nimi i pomagała im (w. 16)1 . Tą Osobą jest Duch Święty, który nie tylko będzie z nimi, ale będzie również w nich, aby ich nauczać (w. 26). Pan nazywa go: „innym Pocieszycielem”, ponieważ On sam nie przestanie być ciągle niebiańskim Pocieszycielem, Orędownikiem u Ojca (1 Jana 2,1). Następnie Pan Jezus daje swoim jeszcze trzy inne obietnice: nowe życie wypływające z Jego życia (w. 19); przywilej bycia miłowanym przez Ojca i Syna, darowany każdemu, kto miłuje Pana zachowując Jego przykazania (w. 21 i 23); i pokój, który jest Jego pokojem (w. 27). Jak prawdziwe jest to, że On nie daje tak, „jak świat daje”. Świat daje mało, a zabiera dużo; on omamia i znieczula sumienie, działając niczym odurzający narkotyk, który na chwilę tylko przytłumia wewnętrzne niepokoje i cierpienia, nie daje jednak prawdziwego pokoju. Pokój, który daje Pan Jezus, w pełni zaspokaja pragnienia serca i jest wieczny. Na końcu Pan mówi swoim uczniom, iż prawdziwa miłość do Niego nie będzie Go tutaj zatrzymywać, lecz raduje się z tego, co jest Jego radością; a jest nią odejście do Ojca (w. 28) 1 Gr. parakletos, tj. pocieszyciel, orędownik (1 Jana 2:1) oznacza kogoś, kto jest obrońcą osoby lub sprawy, pomaga i asystuje. ",
        "bookID": 4,
        "verseRange": "14,15–14,31"
    },
    {
        "id": 264,
        "title": "Ewangelia Jana 15,1–15",
        "text": "Pomimo usilnych starań ze strony boskiego Winogrodnika, Izrael nie był winoroślą przynoszącą owoc (por. Ps. 80,8–9; Izaj.5,1–2). W przeciwieństwie do niego Pan Jezus jako prawdziwy krzew winny wydaje owoc poprzez uczniów. Tak, jak gałęzie jednej winorośli nie owocują jednakowo, tak też ci, którzy przyznają się do Pana, stosownie do wydawanego owocu zostają przez Niego określeni jako: nie przynoszący owocu, przynoszący owoc, przynoszący więcej owocu i przynoszący wiele owocu (w. 2 i 5). Jeśli trwamy w Nim, tak jak latorośl trwa w pniu winnego krzewu, który ją podtrzymuje i zasila; i jeśli pozwalamy, by On był w nas – tak jak latorośl umożliwia to życiodajnym sokom z pnia – wydajemy wiele owocu. Z drugiej strony nigdy nie powinniśmy zapominać o tym, że jeśli Ojciec nas „oczyszcza”, to choć czasami bywa to dla nas bolesne, uwalnia On nas od tego, co niepożyteczne, abyśmy mogli przynieść jeszcze więcej owocu dla Niego (w. 2). Błogosławionymi rezultatami wypływającymi z takiej duchowej więzi są: poznawanie woli Bożej – nie prosimy już bowiem o nic więcej prócz tego, czego On pragnie dla nas; tak więc otrzymujemy odpowiedzi na nasze modlitwy (w. 7); radość (w. 11) i niezwykle cenna dla nas aprobata Tego, który pragnie nazywać nas swymi przyjaciółmi (w. 14). ",
        "bookID": 4,
        "verseRange": "15,1–15,15"
    },
    {
        "id": 265,
        "title": "Ewangelia Jana 15,16–27",
        "text": "J eśli modlimy się o coś, co w rezultacie przyniesie owoc dla Boga, to Bóg zawsze przyznaje się do tego (w. 16). Ale co składa się na ten owoc? Przede wszystkim miłość, jaką na wiele różnych sposobów okazują sobie nawzajem ci, którzy zostali wykupieni. „To przykazuję wam...” – dodaje Pan, jakby chciał włączyć w to wszelkie działania, które wypływają z tej miłości. Już po raz trzeci Pan mówi o „nowym przykazaniu”, wskazując tym samym, jak jest ono ważne (w. 17 i 12, por. 13,34). Nie jest to normalny stan rzeczy, gdy w rodzinie nie ma miłości, a jeśli ma to miejsce w rodzinie Bożej, jest to tym bardziej smutne i niewłaściwe. Natomiast nienawiść świata do wierzących (których postępowanie go osądza), jest czymś zupełnie naturalnym i powinniśmy się jej spodziewać, chyba że świat znajduje w nas coś swego, co sam miłuje; byłby to jednak bardzo zły znak. „Nie jest sługa większy nad pana swego” (w. 20) – mówi znowu Pan. Poprzednio słowa te odnosiły się do służby (13,16), tutaj natomiast mówią o prześladowaniach. Tak więc imię Pana Jezusa z jednej strony powoduje, że świat nas nienawidzi, a z drugiej sprawia, że Ojciec może odpowiadać na nasze modlitwy (w. 16). ",
        "bookID": 4,
        "verseRange": "15,16–15,27"
    },
    {
        "id": 266,
        "title": "Ewangelia Jana 16,1–18",
        "text": "Gdyby nie to, że powiedział to sam Pan, trudno byłoby uznać, że Jego odejście będzie „korzystne dla uczniów” (w. 7 – tłum. J.N.D). Podobnie ma się rzecz z wieloma sprawami, których w danym momencie nie rozumiemy, a które nas zasmucają, choć w rezultacie służą nam ku dobremu (w. 6–7). Duch Święty zostanie posłany z nieba, aby wprowadzać wierzących we wszelką prawdę (w. 13). Można zauważyć w rozdziałach 14–16, że Pan mówiąc o działaniu Ducha Świętego potwierdza Jego inspirację i natchnienie w odniesieniu do wszystkich ksiąg Nowego Testamentu: Ewangelii – On „przypomni wam wszystko, co wam powiedziałem” (14,26); Dziejów Apostolskich – On „wyda świadectwo o mnie” (15,26–27); Listów (apostolskich) – On „nauczy was wszystkiego” (14,26); Objawienia Jana – On „oznajmi wam to, co ma przyjść” (16,30). Ponadto Duch Święty będący na ziemi przekonuje świat, że jest winny odrzucenia Chrystusa (w. 8–11). Pytania, które zadają uczniowie (w. 17 i 18) dowodzą, że nie są oni jeszcze w stanie znieść nauczania swego Mistrza (w. 12). Dzisiaj Duch Święty uwielbia Pana Jezusa poprzez to, że „bierze od Niego i nam oznajmia”; my natomiast uwielbiamy Go wtedy, gdy przyjmujemy i zachowujemy to, co nam przekazuje. ",
        "bookID": 4,
        "verseRange": "16,1–16,18"
    },
    {
        "id": 267,
        "title": "Ewangelia Jana 16,19–33",
        "text": "Dla uczniów nadchodzi smutny czas rozstania. Jednak Pan Jezus już z góry ich pociesza, mówiąc o radości, jaka ich czeka, kiedy ponownie ujrzą Go po Jego zmartwychwstaniu (20,20). Wierzący ma wiele powodów do radości, lecz najwięcej czerpie jej z: •\t nadziei powrotu Pana (por. w. 22), •\t posłuszeństwa Jego przykazaniom (15,10–11), •\t zależności od Pana, która sprawia, że otrzymuje odpowiedzi na modlitwy (w. 24), •\t oglądania Pana w Jego Słowie (17,13) •\t społeczności z Ojcem i z Synem (por. 1 Jana 1,3–4). Z jakich niewyczerpanych źródeł zupełnej radości mamy przywilej korzystać! Dlaczego Pan Jezus nie chce mówić swoim uczniom o tym, że będzie wstawiał się za nimi u Ojca (w. 26), skoro to właśnie jest treścią Jego przyczynnej modlitwy przedstawionej nam w następnym rozdziale? Powód jest następujący: Pan jest daleki od tego, by rościć sobie wyłączne prawo do ich uczuć; wręcz przeciwnie, Jego zamierzeniem jest, aby wprowadzić ich w bezpośrednią relację z Ojcem. Stąd też pragnie, by nie zadowalali się jedynie Jego orędownictwem przed Bogiem, ale osobiście doświadczyli miłości Ojca i mocy Jego imienia. „Nie traćcie otuchy – mówi Pan – świat, nasz wspólny wróg, jest silny, ale ja zwyciężyłem świat”. ",
        "bookID": 4,
        "verseRange": "16,19–16,33"
    },
    {
        "id": 268,
        "title": "Ewangelia Jana 17,1–13",
        "text": "Kiedy Pan Jezus wypowiedział ostatnie słowa do swoich uczniów, które zarazem były słowami pożegnania, zwrócił się następnie do swego Ojca. Ten, który nigdy niczego nie pragnął dla siebie, teraz prosi Go o chwałę. Choć ta Boża chwała jest wyłączną domeną „sprawiedliwego Ojca” (w. 25), Ojciec uwielbi swego posłusznego Syna obdarzając Go nią (w. 5). Jak wierny posłaniec Pan Jezus zdaje relację z misji, jaką miał do wypełnienia na ziemi (w. 4). Przedtem mówił (uczniom) swoim o Ojcu (w. 6,26), teraz mówi Ojcu o swoich, a że wkrótce ich opuści, powierza ich Jego trosce. Pierwszy z przemawiających za tym argumentów jest nader poruszający: „strzegli słowa twojego ... i uwierzyli, że mnie posłałeś”, choć wiemy, jak słaba była wiara uczniów (w. 6–8; por. 14,9). Twoimi są... – kontynuuje Pan (w. 9). Jakże mógłbyś ich zaniechać? „Uwielbiony jestemw nich” – dodaje później, wiedząc jakie znaczenie dla Ojca ma chwała Syna. Na koniec mówi: już nie jestem na świecie, lecz oni są na świecie; Pan Jezus jest świadomy tego, że pozostają w świecie pełnym zagrożeń, który ustawicznie będzie testował ich wiarę. Pan Jezus, wstawiając się za swoimi uczniami, jest ich doskonałym Orędownikiem; jest Nim również i dzisiaj dla nas. ",
        "bookID": 4,
        "verseRange": "17,1–17,13"
    },
    {
        "id": 269,
        "title": "Ewangelia Jana 17,14–26",
        "text": "Wierzący nie tylko, że nie są zabrani ze świata (w.  15), ale celowo wręcz zostają przez Pana do niego posłani (w. 18), by wykonali zadanie, które im zlecił (por. w. 4). Jednakże nie są oni ze świata, tak, jak i Pan Jezus z niego nie był. Ich pozycja to pozycja obcokrajowców, którzy będąc powołani do służby, przebywają we wrogim dla siebie kraju. Ten jedyny w swoim rodzaju rozdział poucza nas również, że wierzący nie tylko nie są zapomniani, ale ustawicznie są przynoszeni przed tron łaski przez „wielkiego arcykapłana” (por. Hebr. 4,14–16). Zwróćmy uwagę, o co Pan Jezus prosi swego Ojca: Abyś ich zachował od złego – na tym świecie są narażeni na jego działanie (w. 15); Poświęć ich przez prawdę – ci, którzy są posłuszni Słowu, są przez nią uświęcani; Aby wszyscy byli jedno – to jest pragnienie Jego serca; zawstydza ono nas z powodu podziałów między chrześcijanami. I w końcu: aby ci … byli ze mną, gdzie Ja jestem (w. 24). Ci, którzy nie są ze świata, nie pozostaną na świecie. Są oni przeznaczeni na to, by przez całą wieczność być z Panem i oglądać Jego chwałę. Ja chcę – mówi Pan Jezus. Przebywanie Jego własności razem z Nim w niebie jest na Jego chwałę i chwałę Ojca, ponieważ jest dowodem na to, że Jego dzieło zostało w pełni wykonane. ",
        "bookID": 4,
        "verseRange": "17,14–17,26"
    },
    {
        "id": 270,
        "title": "Ewangelia Jana 18,1–11",
        "text": "Po chwale, którą otrzymał od Ojca (17,22), teraz przychodzi kielich, który również jest od Ojca (w 11). W całkowitej zależności Pan Jezus przyjmuje z Jego ręki obie te rzeczy. Jednak zgodnie z  charakterem tej Ewangelii nie ma w niej wzmianki o „śmiertelnym boju” stoczonym w modlitwie, o którym mówi Ewangelia Łukasza. W świadomości posłusznego Syna dzieło już zostało dokonane (17,4). Niegodziwy Judasz wie, w jakie miejsce skierować uzbrojoną zgraję, by ta pojmała Pana; zna je dobrze, tam bowiem odbywały się ich serdeczne spotkania, w których i on brał udział. Ten, którego nazywają pogardliwie „Jezus Nazareński”, to nikt inny, jak sam Syn Boży. Będąc w pełni świadomy tego, co ma się zdarzyć, wychodzi Pan naprzeciw swym wrogom. Okazuje im znak swej najwyższej mocy, po którym powinni byli Go rozpoznać z Pism (Ps. 27,2) – jednym wypowiedzianym słowem powala ich na ziemię. O czym myślał Pan w tym tak strasznym dla siebie momencie? Jak zwykle o swoich umiłowanych uczniach: „Pozwólcie im odejść” – rozkazuje tym, którzy przyszli Go pojmać. Aż do ostatniej chwili Dobry Pasterz troszczy się o swe owce. Oto nadchodzi godzina, w której odda za nich swe życie (Jana 10,11). ",
        "bookID": 4,
        "verseRange": "18,1–18,11"
    },
    {
        "id": 271,
        "title": "Ewangelia Jana 18,12–27",
        "text": "Stojąc i grzejąc się przy ognisku z tymi, którzy pojmali i związali jego Mistrza, Piotr praktycznie już się Go zaparł. Jeśli i my rozmyślnie wybieramy towarzystwo świata, który ukrzyżował Pana Jezusa i w ten czy w inny sposób uczestniczymy w jego przyjemnościach, to wystawiamy się na niebezpieczeństwo znieważenia Pana. Nie możemy liczyć na to, że będziemy zachowani od złego w tym świecie (jako odpowiedź na Jego modlitwę z rozdziału 17.), jeśli nie będziemy realizować zasady odłączenia, o której tam jest mowa (por. 17,16). Piotr nie dochowując wierności tylko na jakiś czas uniknął zniewag i prześladowania – jak gdyby był „większy nad swego pana” (15,20), który wyszedł, by otwarcie zmierzyć się z ludzką nienawiścią i zniewagą. Pan Jezus nic nie odpowiada na pełne hipokryzji pytania najwyższego kapłana. On publicznie już złożył świadectwo. Do sędziów należy teraz udowodnienie Mu winy – jeśli w ogóle są w stanie to uczynić! Ta Ewangelia, bardziej niż trzy pozostałe, podkreśla godność i autorytet Syna Bożego. Pomimo poniżenia i złego traktowania, jakie musi znosić, On jest absolutnym panem sytuacji; Jedynym, który „wydał samego siebie … jako … ofiarę Bogu”, jest doskonałą ofiarą (Efez. 5,2). ",
        "bookID": 4,
        "verseRange": "18,12–18,27"
    },
    {
        "id": 272,
        "title": "Ewangelia Jana 18,28–40",
        "text": "Prowadząc Pana Jezusa do rzymskiego namiestnika, Żydzi pilnują się, żeby się nie skalać, mając zarazem sumienia obciążone najokrutniejszą zbrodnią, jaką kiedykolwiek popełniono! Bez względu na cenę, jaką przyjdzie Mu zapłacić, Pan ogłasza swą królewską godność, stwierdzając jednocześnie, że Jego królestwo nie jest z tego świata. Apostoł Paweł pisząc do Tymoteusza (1 Tym. 6,13) wskazuje na Jezusa Chrystusa, który przed Poncjuszem Piłatem złożył „dobre wyznanie”. Werset 36. powinien oświecić tych wszystkich, którzy wkładają dzisiaj wiele wysiłku w to, aby na ziemi uskutecznić Królestwo Boże. Stopniowe poprawianie świata po to, by Pan mógł przyjść na ziemię i królować, jest jedynie iluzją. Jeśli On sam nie miał tego na celu, to dlaczego chrześcijanie próbują to czynić? Co to jest prawda? – pyta Piłat. Nie czeka jednak na odpowiedź. Zachowuje się tak, jak wielu ludzi dzisiaj, którzy nie są zainteresowani uzyskaniem odpowiedzi na to pytanie, ponieważ obawiają się, że otrzymawszy ją, będą musieli całkowicie zmienić swoje życie. Prawda stała przed Piłatem w osobie Pana Jezusa (por. 14,6). Na próżno Piłat szuka sposobu uniknięcia odpowiedzialności, proponując uwolnienie Jezusa na święto Paschy! Żydzi jednak zamiast uwolnienia Pana jednomyślnie domagają się wypuszczenia na wolność Barabasza, który był zbójcą. ",
        "bookID": 4,
        "verseRange": "18,28–18,40"
    },
    {
        "id": 273,
        "title": "Ewangelia Jana 19,1–16",
        "text": "Żołnierze szydząc, przyoblekli Jezusa w płaszcz purpurowy i koronę cierniową. Piłat podejmuje decyzję, by tak odzianego Pana pokazać ludowi, i mówi: „Oto człowiek”. „Ukrzyżuj go, ukrzyżuj” – odpowiadają pełni gniewu arcykapłani i słudzy powołując się na kolejny argument – dopuścił się bluźnierstwa, czyniąc się Synem Bożym. To jeszcze bardziej niepokoi Piłata; czy to znaczy, że stoi przed nim nie tylko król, ale i Bóg? (w. 7 i 8). Aby przydać sobie autorytetu i pewności siebie, Piłat powołuje się na swoją władzę; lecz Pan Jezus ukazuje mu ją we właściwym świetle. Ten rzymski urzędnik z pewnością po raz pierwszy dowiedział się, z czyjego nadania piastuje swoje stanowisko: nie zawdzięcza go cesarzowi, jak dotychczas myślał, ale z ustanowienia z góry (w. 11; por. Rzym. 13,1). Widząc, że nie ma władzy nad tym niezwykłym oskarżonym, a cała sprawa go przerasta, ma zamiar Pana uwolnić. Żydzi nie chcą jednak o tym słyszeć i używają ostatniego ze swoich argumentów: „Jeśli tego wypuścisz, nie jesteś przyjacielem cesarza”. Pomimo otrzymanego ostrzeżenia (w. 11), namiestnik stara się przypodobać ludziom i słuchać ich raczej niż Boga. Nie chcąc urazić Żydów ani też narazić się panującemu władcy, Piłat świadomie poświęca niewinnego Człowieka. ",
        "bookID": 4,
        "verseRange": "19,1–19,16"
    },
    {
        "id": 274,
        "title": "Ewangelia Jana 19,17–30",
        "text": "Człowiek, który zaledwie kilka dni wcześniej wchodził do Jerozolimy w królewskim majestacie, teraz wychodzi z niej „dźwigając krzyż swój”. Podobny kontrast pojawia się na napisie, jaki Piłat każe umieścić nad krzyżem: Jezus Nazareński, król żydowski. Pan zostaje ukrzyżowany pomiędzy „dwoma innymi”, będąc zaliczony do przestępców (por. Izaj. 53,12). Ta Ewangelia nie wspomina o zniewagach, jakie znosił On od ludzi, którzy „przechodzili mimo” (Mat. 27,39) ani też o trzech godzinach ciemności, w których został opuszczony, gdy niósł nasze grzechy. Tutaj wszystko tchnie pokojem, miłością i posłuszeństwem. Pod krzyżem stało kilka kobiet, których imiona wymienione są w wierszu 25. Ich serca były przepełnione bólem. Na koniec Pan Jezus powierza swoją matkę uczniowi, który najlepiej znał Jego miłość. Zwróćmy uwagę, że wszystko po kolei i to w najdrobniejszych szczegółach, musiało się wydarzyć, aby się „wypełniło Pismo”, np.: dzielenie Jego szat (w. 24); podanie Mu octu (w. 28), a w końcu dobrowolne „oddanie ducha” w ostatnim akcie zupełnego posłuszeństwa (por. 10,18). Krzyż dopełnił Jego dzieło miłości. Jeśli ktoś myśli, że ma jeszcze coś uczynić, aby zapewnić sobie zbawienie, niech słucha i uwierzy ostatnim słowom umierającego Zbawiciela: Wykonało się. ",
        "bookID": 4,
        "verseRange": "19,17–19,30"
    },
    {
        "id": 275,
        "title": "Ewangelia Jana 19,31–42",
        "text": "Kiedy żołnierze przychodzą połamać golenia ukrzyżowanym, by ich dobić, stwierdzają, iż w przypadku Jezusa nie jest to konieczne, gdyż już umarł. Ich brutalność w stosunku do pozostałych powoduje, że wypełniają się słowa Pana skierowane do pokutującego łotra: „Dziś będziesz ze mną w raju” (Łuk. 23,43). Jednak jeden z żołnierzy nie waha się, aby zbezcześcić ciało Pana na krzyżu, przebijając Jego bok włócznią (por. Zach. 12,10). W odpowiedzi na tę ostatnią zniewagę oglądamy zdumiewający znak łaski: z przebitego boku wypływa krew i woda (krew przebłagania, woda oczyszczenia). Ciało naszego umiłowanego Zbawiciela zostaje złożone do grobu. By oddać mu należytą cześć, tak, jak zapowiadały to Pisma (Izaj. 53,9), Bóg użył dwóch uczniów. Zarówno Józef, jak i Nikodem, nie wykazywali do tej pory wystarczająco dużo odwagi, by opowiedzieć się po stronie Jezusa. Teraz jednak dotknięci okropnością zbrodni, jakiej dopuścił się ich naród, zdają sobie sprawę, że milczenie byłoby zgadzaniem się z tym, co uczyniono. Drodzy wierzący przyjaciele, nie powinniśmy nigdy zapominać o tym, że to świat ukrzyżował naszego Pana. Nasze milczenie lub bratanie się z ludźmi tego świata jest równoznaczne z zapieraniem się Go. Powinno być wręcz odwrotnie – czas już, aby inni poznali, że jesteśmy Jego uczniami. ",
        "bookID": 4,
        "verseRange": "19,31–19,42"
    },
    {
        "id": 276,
        "title": "Ewangelia Jana 20,1–18",
        "text": "Pierwszą osobą, która rankiem tego chwalebnego Dnia Zmartwychwstania spieszy do grobu, jest Maria Magdalena, kobieta, z której Pan wypędził siedem demonów (Mar. 16,9). Jednakże ktoś ją uprzedził, bowiem kamień u grobu był już odsunięty! Powiadamia o tym Piotra i Jana, którzy, gdy tam przybywają, również mogą zobaczyć wyraźne dowody zmartwychwstania, po czym ... wracają do siebie. Maria jednak nie może tak po prostu odejść. Jest tak zdeterminowana, by odnaleźć swego umiłowanego Pana (w. 13), że nawet obecność aniołów nie wywołuje u niej zdziwienia. Pan Jezus nie pozwala na to, by tak głębokie uczucie pozostało bez odpowiedzi. Jednak to, co się wydarzy, przejdzie najśmielsze oczekiwania Marii! Ten, który wyjdzie jej na spotkanie, to sam Pan, żyjący Zbawiciel; zwróci się do niej po imieniu i powierzy jej wiadomość niezwykłej wagi. „Osobiste dotknięcie się Chrystusa jest drogą do prawdziwego poznania” (J.N.D.). Wiadomość, jaką Maria ma przekazać „braciom”, ma nieocenioną wartość: krzyż nie tylko nie odłączył Go od nich, lecz stał się fundamentem całkowicie nowej więzi. Jego Ojciec stał się naszym Ojcem, a Jego Bóg naszym Bogiem. Pan Jezus ku swojej radości na zawsze już wprowadził nas w tą wspaniałą relację (Ps. 22,23; Hebr. 2,11–12). ",
        "bookID": 4,
        "verseRange": "20,1–20,18"
    },
    {
        "id": 277,
        "title": "Ewangelia Jana 20,19–31",
        "text": "J est wieczór tego wspaniałego pierwszego dnia tygodnia. Zgodnie ze swoją obietnicą (14,19) zmartwychwstały Zbawiciel staje w pośrodku zgromadzonych uczniów. Pokazuje im swoje ręce i swój bok, niepodważalne dowody na to, że pokój z Bogiem został uczyniony, po czym tchnął w nich nowe życie (por.: 1 Mojż. 2,7 i 1 Kor. 15,45), posyłając ich, by zwiastowali odpuszczenie grzechów (w. 23). Tego wieczoru Tomasza nie było z nimi. Kiedy więc uczniowie mówią mu: „Widzieliśmy Pana”, nie wierzy im. Podobnie jest i dzisiaj. Wiele dzieci Bożych lekkomyślnie pozbawia się tego niezwykle cennego przywileju, jakim jest zgromadzanie się wokół Osoby Pana Jezusa; być może dlatego, że w głębi serca nie do końca wierzą w Jego obecność. Postawa Tomasza jest obrazem na zachowanie się resztki Izraela wobec Chrystusa, która, gdy Go kiedyś zobaczy, rozpozna w Nim swego Pana i Boga. Wówczas pytać będą: „Cóż to za rany masz na rękach?” (Zach. 13,6). Jednak błogosławionym działem wykupionych obecnego czasu łaski jest wierzyć bez oglądania (1 Piotra 1,8), i w tym celu właśnie zostały spisane te rzeczy; nie tylko po to, aby je czytano, lecz aby w nie wierzono. Tylko wiara oparta na Pismach pozwala uchwycić się Tego, który jest Synem Bożym i który daje życie wieczne (w. 31). ",
        "bookID": 4,
        "verseRange": "20,19–20,31"
    },
    {
        "id": 278,
        "title": "Ewangelia Jana 21,1–14",
        "text": "J edynie siedmiu uczniów przybywa do Galilei na miejsce, które wcześniej Pan Jezus wyznaczył im na spotkanie (Mat. 26,32; 28,7). Jednakże wydaje się, że stracili z oczu cel, dla którego się tam znaleźli. Szymon Piotr, do którego Pan powiedział, że będzie jednym z tych, którzy ludzi łowić będą, powraca do swego wcześniejszego zajęcia. Nic dziwi więc, że „tej nocy nic nie złowili”. Czy praca wykonywana według własnej woli i bez obecności Pana może być owocna? On zapowiadał im, że bez Niego nic nie będą mogli uczynić (por. 15,5). Ale kiedy Pan się pojawia, wszystko się zmienia. Prawa strona łodzi miała w tym momencie jedną, zasadniczą „przewagę” nad stroną lewą: właśnie ona została wskazana przez Pana, by tam zapuścić sieć. Mistrz ma już wszystko przygotowane dla swych utrudzonych sług. On nie potrzebował ich ryb (w.  9), bynajmniej jednak nie gardzi owocem ich pracy (w. 10), zostaje on nawet policzony (w. 11). Drodzy przyjaciele, ile razy i my, podobnie jak owi uczniowie, zapominamy o bliskim, wspaniałym spotkaniu z Nim? Czy w różnych okolicznościach życiowych, zarówno w porażkach, jak i sukcesach, nie powinniśmy prędzej dostrzegać i rozpoznawać Tego, który do nas mówi, przyznając: To jest Pan (w. 7)? ",
        "bookID": 4,
        "verseRange": "21,1–21,14"
    },
    {
        "id": 279,
        "title": "Ewangelia Jana 21,15–25",
        "text": "Panu Jezusowi pozostała do wykonania tu na ziemi ostatnia posługa miłości, a dotyczyć miała Jego ucznia, Piotra. Piotr trzykrotnie zaparł się swego Mistrza. Trzykrotnie też musi zmierzyć się z bolesnym dla niego pytaniem: „Miłujesz mnie?” Co oznacza: „Twierdziłeś, że darzysz mnie większym uczuciem niż pozostali (Mar. 14,29), lecz oni mnie się nie zaparli. Gdzież jest ta żarliwa miłość, o której zapewniałeś? Nie mam na nią żadnych dowodów”. „Panie, Ty wiesz o wszystkim, Ty czytasz w moim sercu” – to wszystko, co ów biedny uczeń jest w stanie odpowiedzieć. Czy Pan Jezus go odrzuca? Nie. Przeciwnie, teraz, gdy Piotr przestał polegać na samym sobie, jest gotowy do służby. „Paś owieczki moje… moje owce” – mówi do niego Mistrz (w tekście oryginalnym występuje pełne czułości zdrobnienie: „moje małe owce”). Troszcząc się o tych, których Pan Jezus miłuje, Piotr na nowo będzie miał możliwość okazania swej miłości do Niego. Doszliśmy do końca tej Ewangelii. Lecz Osoba, która wypełnia jej strony, nie ma końca. „Wiele też innych rzeczy dokonał Jezus, które, gdyby miały być spisane jedna po drugiej, mniemam, że i cały świat nie pomieściłby ksiąg, które by należało napisać” (w. 25). Jednak Bóg wszystko to zapisał! A wszystko, co Pan Jezus uczynił, powiedział i doświadczył, ma nieocenioną wartość. Będzie to dla nas niewyczerpanym księgozbiorem czytanym przez całą wieczność. A zanim to nastąpi, niech każdy z nas przyjmie do serca ostatnie słowa Zbawiciela: „Ty pójdź za mną”. ",
        "bookID": 4,
        "verseRange": "21,15–21,25"
    },
    {
        "id": 280,
        "title": "Dzieje Apostolskie 1,1–5",
        "text": "Jeżeli porównamy początek tej księgi z początkiem Ewangelii Łukasza, wtedy stanie się jasnym, że Łukasz jest inspirowanym przez Boga pisarzem Dziejów Apostolskich. Jest to druga część opisu o życiu Pana Jezusa i początkach rozpowszechniania się wiary chrześcijańskiej, którą Łukasz przesyła Teofi lowi. Dzieje Apostolskie mówią nam o dziełach Ducha Świętego, który zstąpił na ziemię w dniu Zielonych Świąt (Dz.Ap. 2) i mieszka teraz w Kościele i w każdym pojedynczym wierzącym. Duch Święty jest w tej księdze główną postacią. Duch działa przez ludzi – tu przede wszystkim przez apostołów. W rozdziałach 1–12, przedstawiona jest działalność apostoła Piotra, a w rozdziałach 13–28 działalność apostoła Pawła. Dzieje Apostolskie rozpoczynają się tym wydarzeniem, którym kończy się Ewangelia Łukasza – wniebowstąpieniem Pana Jezusa. Podkreślone jest jednak wyraźnie, że pomiędzy zmartwychwstaniem a wniebowstąpieniem ukazywał się swoim uczniom jako Zmartwychwstały. Było to konieczne, gdyż mieli oni wkrótce być na ziemi naocznymi świadkami jego zmartwychwstania. Tego zadania nie byli jednak w stanie wykonać własnymi siłami. Dlatego mieli czekać w Jerozolimie na obietnicę Ojca – Ducha Świętego. ",
        "bookID": 5,
        "verseRange": "1,1–1,5"
    },
    {
        "id": 281,
        "title": "Dzieje Apostolskie 1,6–14",
        "text": "Podobnie jak dwaj uczniowie idący do Emaus w dniu zmartwychwstania Pana, tak i teraz apostołowie pytają o odbudowanie królestwa Izraelowi (Łuk. 24,21). Pan nie daje im konkretnej odpowiedzi, ale wyjaśnia, że „czasy i chwile” są ściśle związane z panowaniem Chrystusa nad ziemią. Jeśli chodzi o nową epokę, epokę chrześcijaństwa, Bóg nie objawił ludziom czasu jej trwania. Jedynie On wie, jak długo będzie ona trwała. My nie mamy snuć domysłów na ten temat, lecz dobrze wykorzystywać czas łaski i w wierności wykonywać zlecone nam zadania. Kiedy ich Mistrz został wzięty do nieba, nagle zjawili się dwaj mężowie w białych szatach i przekazali im słowa nadziei. „Ten Jezus” – nie kto inny, tylko On, którego tak dobrze znali – wkrótce powróci. Kogo oczekujemy? Nie jest to ktoś obcy, tylko osoba, którą tak dobrze znamy z Biblii. Cóż za radość, że niedługo Go ujrzymy! Po powrocie do Jerozolimy uczniowie bardzo dobrze wykorzystywali czas – trwali jednomyślnie w modlitwie. W grupie tej znajdujemy jedenastu uczniów, niewiasty, które chodziły za Panem i były świadkami Jego ukrzyżowania, Marię, matkę Jezusa i jego braci. Początkowo nie rozumieli Go i nie wierzyli Mu (Mar. 3,21; Jana 7,3–5). Teraz należeli do „swoich”. ",
        "bookID": 5,
        "verseRange": "1,6–1,14"
    },
    {
        "id": 282,
        "title": "Dzieje Apostolskie 1,15–26",
        "text": "We fragmencie tym po raz ostatni widzimy, jak uczniowie działają w oparciu o Stary Testament: wybierają apostoła w miejsce Judasza Iskarioty, który okazał się niewierzącym i w końcu popełnił samobójstwo (Jana 6,70; 13,21–30; Mat. 27,5). W Ewangelii Mateusza 19,28 Pan obiecał swoim apostołom posadzić ich w swoim Królestwie na dwunastu tronach, aby mogli sądzić dwanaście pokoleń izraelskich. Czyż jeden tron miałby pozostać pusty? Nie! Na początku Piotr wskazuje na smutny koniec tego, który przez trzy i pół roku chodził z Panem Jezusem, ale nie przyjął Go jako swojego Zbawiciela. Potem cytuje słowa z Psalmu 109: „...a urząd jego niech weźmie inny”. Było więc Bożą wolą, aby miejsce Judasza zajął ktoś inny. Aby zostać wybranym, trzeba było spełniać dwa warunki: towarzyszyć Panu w czasie Jego służby na ziemi oraz być świadkiem jego zmartwychwstania. Spośród dwóch uczniów spełniających te warunki los padł na Macieja. W taki sposób szukano Bożej woli w Starym Testamencie. W okresie chrześcijaństwa nie rzuca się już losów. Duch Święty wskazuje nam, co jest Bożą wolą (np. Dz.Ap. 16,6–7). Wybór Macieja został zaakceptowany przez Boga (zob. Dz.Ap. 2,14: „Piotr z jedenastoma”; 6,2: „dwunastu”). ",
        "bookID": 5,
        "verseRange": "1,15–1,26"
    },
    {
        "id": 283,
        "title": "Dzieje Apostolskie 2,1–4",
        "text": "Wyrażenie „Zielone Świątki” pochodzi z języka greckiego i oznacza „dzień pięćdziesiąty”. Już w Starym Testamencie czytamy o tym szczególnym dniu. W 3. Mojżeszowej 23 wyliczone są różne święta Pana obchodzone w Izraelu. Na początku wymieniona jest Pascha, która wskazuje na ukrzyżowanie Zbawiciela. Ofi arowanie pierwocin mówi o Jego zmartwychwstaniu. Od tego dnia Żydzi mieli odliczyć pięćdziesiąt dni i przynieść nową ofi arę z pokarmów: dwa zakwaszone, upieczone chleby. W naszym rozdziale wypełnia się to starotestamentowe przykazanie – pięćdziesiąt dni po zmartwychwstaniu naszego Pana Duch Święty przychodzi na ziemię i wierzący zostają ochrzczeni w jedno ciało (Dz. Ap. 1,5; 1. Kor. 12,13). Dzień ten nazywany jest dniem narodzin Zgromadzenia. Wszyscy wykupieni zostali wówczas złączeni przez Ducha Świętego, w jedno ze sobą i z Panem w niebie. Wyrażenie „wszyscy, na jednym miejscu”, wskazuje na jedność, która wtedy została stworzona. Rozdzielone języki „jakby z ognia”, które ukazały się na każdym z nich, wskazują, że Duch Święty w każdym z osobna znalazł swoje miejsce (1. Kor. 6,19). Następnie zauważamy pierwszy wynik działania Ducha Świętego. Na wieży Babel Bóg musiał kiedyś pomieszać języki na skutek ludzkiej pychy. Na początku czasu łaski przeszkoda ta została usunięta i Bóg uzdolnił uczniów, aby zwiastowali wielkie działa Boże w różnych językach, których się nigdy nie uczyli. ",
        "bookID": 5,
        "verseRange": "2,1–2,4"
    },
    {
        "id": 284,
        "title": "Dzieje Apostolskie 2,5–13",
        "text": "Wylania Ducha Świętego i początku nowej epoki w Bożym planie nie można było ukryć. Wieść o tym szczególnym wydarzeniu rozniosła się błyskawicznie. Wielu bogobojnych Żydów pochodzących z innych krajów, a przebywających w czasie tego święta w Jerozolimie, zgromadziło się, aby słuchać niewykształconych Galilejczyków mówiących ich językami. O czym mówili ci prości ludzie? O wielkich dziełach Bożych. Słuchacze zostali skonfrontowani z niepojętym dla nich cudem. Jaka była ich reakcja? Czytamy o zdziwieniu, niepewności, nawet o wyśmiewaniu. Szyderstwo wyszło zapewne z ust rodowitych Żydów, nie rozumiejących wypowiadanych słów w innych językach i dialektach. Jaki Bóg miał cel dając ten znak? Po pierwsze chciał potwierdzić to, że Bóg, Duch Święty zstąpił na ziemię i zamieszkał w każdym wierzącym. Po drugie był to znak dla Żydów. Skupił on ich uwagę i wywołał wiele pytań. Bóg chciał im przez to powiedzieć, że rozpoczął coś nowego – nowy, Boży początek. On chciał im pokazać, że jest gotów zwiastować ewangelię łaski wszystkim narodom mówiącym w różnych językach. ",
        "bookID": 5,
        "verseRange": "2,5–2,13"
    },
    {
        "id": 285,
        "title": "Dzieje Apostolskie 2,14–23",
        "text": "Apostoł Piotr zwiastuje teraz ewangelię w języku aramejskim, zrozumiałym dla wszystkim w Jerozolimie. Wyjaśnia to niezwykłe wydarzenie cytatem z proroka Joela. Gdy czytamy to miejsce, zauważamy, że dotyczy ono początku Tysiącletniego Królestwa. Wtedy to Bóg będzie sądził narody, Pan Jezus przyjdzie, aby rozpocząć swoje panowanie, a Duch Święty zostanie wylany na wszelkie ciało. To, co stało się w dzień Zielonych Świąt, było częściowym wypełnieniem tego proroctwa. Skutek tego wylania był taki sam, jaki będzie w przyszłości. Od tego czasu Duch uzdalnia sługi Pana do tego, aby głosili ewangelię wszystkim ludziom. Jest ona skierowana do każdego, i „każdy, kto będzie wzywał imienia Pańskiego, zbawiony będzie”. W centrum radosnej nowiny o zbawieniu jest osoba Pana Jezusa. Piotr przypomina swoim słuchaczom o Chrystusie, który niedawno został ukrzyżowany w Jerozolimie. „Jezus Nazareński” – te słowa kierują nasze oczy na prostego cieślę z Nazaretu. „uwierzytelnionego przez Boga”. Ten pokorny Jezus był obiecanym przez Boga Mesjaszem (w. 22). A co uczynili z nim ludzie? Ukrzyżowali Go. Śmierć Pana Jezusa leżała co prawda w Bożych planach, jednak ludzie ponoszą całkowitą odpowiedzialność za swój czyn. ",
        "bookID": 5,
        "verseRange": "2,14–2,23"
    },
    {
        "id": 286,
        "title": "Dzieje Apostolskie 2,24–36",
        "text": "Ludzie w swojej nienawiści chcieli całkowicie zniszczyć Pana Jezusa. Ale Bóg wzbudził z martwych Tego, który dokonał doskonałego i całkowitego dzieła wykupienia. Było niemożliwe, aby ten bezgrzeszny, nie mający żadnej winy przed Bogiem, który umarł za grzechy innych, pozostał w grobie. Dawid przepowiedział to w Psalmie 16, chociaż w psalmie tym mówi on o sobie, jednak nie możemy tych słów odnieść do niego. Piotr wyjaśnia ten psalm swoim słuchaczom w prostych słowach, które każdy mógł zrozumieć. Psalm 16 wskazuje więc jasno na Pana Jezusa. On jest tym zmartwychwstałym, ale to nie wszystko. Bóg nie tylko wzbudził go z martwych, ale również wywyższył i dał mu zaszczytne miejsce po swojej prawicy. Pan Jezus zesłał z nieba otrzymanego od Ojca Ducha Świętego. To miało miejsce właśnie w dniu Zielonych Świąt. Wiersz 33 zawiera ukrytą prawdę mówiącą o tym, że Pan Jezus jest Bogiem. Duch Święty jest osobą Trójcy – niemożliwe było, aby jakiś człowiek otrzymał Ducha od Ojca, a następnie zesłał go na ziemię. Nie, uczynił to Pan Jezus, Bóg Syn. Piotr z całą stanowczością wskazuje słuchaczom odpowiedzialnym za swoje czyny, kim jest osoba, o której mówi. Pan Jezus, którego ludzie ukrzyżowali, posiada władzę i moc. Jemu jesteśmy winni absolutne posłuszeństwo. On jest także Mesjaszem, Pomazańcem Bożym. Sam Bóg dał mu to stanowisko. ",
        "bookID": 5,
        "verseRange": "2,24–2,36"
    },
    {
        "id": 287,
        "title": "Dzieje Apostolskie 2,37–41",
        "text": "Reakcja słuchaczy na kazanie Piotra jest godna uwagi. Jego słowa dotknęły ich serc. Czy Piotr był tak wspaniałym mówcą? Nie. Było to dzieło Ducha Świętego. On spowodował, że to przesłanie tak głęboko dotykało ludzkich serc. Zapytano więc Piotra: „Co mamy czynić, bracia?”. Nie było to, takie samo pytanie, jakie później zadał stróż więzienny w Filippi: „Panowie, co mam czynić, abym był zbawiony?”. Żydzi poznali, że ukrzyżowali swojego Mesjasza, a On po swoim zmartwychwstaniu powrócił do nieba. Co mieli czynić? Piotr im odpowiada: „Upamiętajcie się i niechaj się każdy z was da ochrzcić w imię Jezusa Chrystusa”. Chodziło o to, aby oni zmienili swoje nastawienie wobec Pana Jezusa. Na tym polega pokuta. Zamiast dalej nim pogardzać, odrzucać i deptać jego łaskę, powinni dla Niego otworzyć swoje serca. Chrzest w Jego imię byłby ofi cjalnym wyznaniem Pana Jezusa i potwierdzeniem zerwania z dotychczasowym życiem. Staliby się naśladowcami Tego, w którego imię zostali ochrzczeni. Gdyby Żydzi wybrali tę drogę, dostąpiliby odpuszczenia grzechów i otrzymaliby Ducha Świętego. Wiersz 39 wskazuje na to, że Boża łaska nie ogranicza się tylko do Izraela, ale dotyczy wszystkich ludzi. Tego dnia ewangelię przyjęło 3000 ludzi i zostali ochrzczeni i przyłączeni do grona chrześcijan. ",
        "bookID": 5,
        "verseRange": "2,37–2,41"
    },
    {
        "id": 288,
        "title": "Dzieje Apostolskie 2,42–47",
        "text": "Jeśli dzisiaj zwiastuje się ewangelię, wielu ludzi jest nią zachwyconych. Następnego dnia ich entuzjazm przygasa, a trochę później zupełnie mija. Ludzie, którzy wówczas się nawrócili, nie byli tacy powierzchowni. Oni trwali, tzn. pozostali na wybranej drodze. Trwali w czterech rzeczach, które powinny cechować każde miejscowe zgromadzenie. Trwali w nauce apostolskiej, tzn. w prawdach Nowego Testamentu, trwali w społeczności z apostołami i tymi, z którymi się zgromadzali. Łamali chleb, wspominając cierpienia i śmierć Pana. W końcu trwali w modlitwach, wyrażając przez to swoją zależność od Boga. Pierwsi chrześcijanie byli rzeczywiście szczególną grupą. Przez znaki i cuda Bóg pokazał narodowi żydowskiemu, że chrześcijaństwo pochodzi od Niego. Wierzący, na ile to było możliwe, przebywali razem. Pomagali sobie, troszczyli się jeden o drugiego i byli przez to szczęśliwi i pełni uwielbienia dla Boga. Cieszyli się także przychylnością ludzi. W tamtym okresie nie było chrześcijan jedynie z nazwy, dlatego postronni ludzie bali się przyłączyć do wierzących. Pan jednak codziennie dodawał do zboru nowych ludzi. Przez nawrócenie Żydzi uniknęli sądu, który Bóg ześle na tych, którzy ukrzyżowali Pana. ",
        "bookID": 5,
        "verseRange": "2,42–2,47"
    },
    {
        "id": 289,
        "title": "Dzieje Apostolskie 3,1–11",
        "text": "Początkowy okres chrześcijaństwa był szczególnym okresem przejściowym. Gdy dzieło na Golgocie zostało dokonane, zasłona świątyni rozdarła się. Przez to Bóg pokazał zakończenie eonu Żydów, czyli czasu zakonu z jego obrzędami. Jednak pierwsi chrześcijanie pochodzący z Żydów mieli trudności ze zrozumieniem tych rzeczy, dlatego Bóg w swojej cierpliwości pozwolił im w początkowym okresie uczęszczać dalej do świątyni (Dz.Ap. 2,46; 3,1). Z tego powodu widzimy Piotra i Jana wchodzących do świątyni o godzinie dziewiątej. Zostali tam zauważeni przez chromego leżącego u jej bramy. Być może oblicza ich promieniowały szczęściem, radością i wewnętrznym pokojem, który posiadali. Jednak Piotr i Jan nie mogli temu człowiekowi dać tego, o co ich prosił, sami byli bowiem biedni. Lecz obdarowali go tym, co posiadali. Użyli oni mocy imienia Jezus i człowiek ten został natychmiast cudownie uzdrowiony. Skacząc i wielbiąc z radości Boga, wszedł z apostołami do świątyni. W dzisiejszych czasach wielu znaczących chrześcijan trudzi się zbierając pieniądze dla wsparcia Bożego dzieła. Uważają przy tym, że ich działania mają wielką wagę. Za mało jednak myślą o sile imienia Pana Jezusa, i dlatego niektóre ich przedsięwzięcia nie przynoszą spodziewanego rezultatu. ",
        "bookID": 5,
        "verseRange": "3,1–3,11"
    },
    {
        "id": 290,
        "title": "Dzieje Apostolskie 3,12–16",
        "text": "Apostoł Piotr zauważył zdziwienie ludzi z powodu uzdrowienia paralityka i wykorzystał je, aby zwiastować im ewangelię. Jak on to uczynił? Skierował uwagę słuchaczy na Boga i Pana Jezusa, a nie na siebie i Jana. Oddał całą chwałę Bogu. Potem próbował poruszyć sumienie tego narodu, z całym naciskiem podkreślając to, co uczynili z Jezusem. Żydzi wydali sługę Bożego świeckiemu sądowi, zaparli się Go przed sędzią i woleli mordercę niż Księcia Życia, a w końcu Go zabili. Czy było konieczne, aby ten Piotr, który sam zaparł się Pana, oskarżał o to swoich ziomków? Tak, gdyż on sam uznał swój błąd, pokutował i otrzymał przebaczenie. On wiedział, że grzech wobec Boga i ludzi może zostać usunięty tylko wtedy, gdy jest zauważony i wyznany, a nie wtedy, gdy się go bagatelizuje. Dawca Życia, który umarł za nas na krzyżu, został przez Boga wzbudzony z martwych. O tym świadczyli apostołowie i wielu innych, którym ukazał się Zmartwychwstały. Przez wiarę w Niego Bóg daruje uzdrowienie i ratunek. Człowiek może zostać usprawiedliwiony na podstawie wiary, a nie na podstawie uczynków. Lecz wiara ta jest z Niego, tzn. sam Pan Jezus ją nam daruje (Efez. 2,8–9). ",
        "bookID": 5,
        "verseRange": "3,12–3,16"
    },
    {
        "id": 291,
        "title": "Dzieje Apostolskie 3,17–26",
        "text": "Kiedy Piotr przemawiał do Żydów próbując poruszyć ich sumienia, otworzył dla nich drzwi łaski. Powiedział im, że Bóg nie traktuje ich jako morderców swojego Syna, lecz jako tych, którzy działali nieumyślnie, którzy według prawa żydowskiego mogą się schronić w miastach ucieczki, aby nie dostać się w ręce mściciela krwi (4. Mojż. 35,9–34). Sam Pan podczas ukrzyżowania także myślał o tym modląc się: „Ojcze, odpuść im, bo nie wiedzą, co czynią” (Łuk. 23,34). Jednak drzwi łaski mogą zostać otwarte jedynie na drodze pokuty, do czego wzywa apostoł Żydów w wierszu 19. W swojej mowie Piotr zwraca się właściwie do całego narodu żydowskiego. Przebudzenie tego narodu, jego nawrócenie oraz odnowienie wszelkiej rzeczy doprowadziłyby do nastania Tysiącletniego Królestwa pod panowaniem Chrystusa. O tym prorokowano już Starym Testamencie. Odnowienie wszechrzeczy nie oznacza jednak pojednania wszystkich ludzi. Przyszłe błogosławieństwa będą dotyczyły jedynie wykupionych. Odnowienie wszechrzeczy, o którym mówili prorocy, dotyczy relacji i związków na ziemi, nie dotyczy ono ludzi, którzy niepojednani odeszli z tego świata. Końcowe słowa tej mowy nie są jedynie ostrzeżeniem dla tych, którzy nie usłuchali (w. 23), lecz dotykającą serc odezwą skierowaną do narodu żydowskiego. Piotr mówi: chociaż Bóg pragnie błogosławić wszystkich ludzi, jednak was w pierwszej kolejności. ",
        "bookID": 5,
        "verseRange": "3,17–3,26"
    },
    {
        "id": 292,
        "title": "Dzieje Apostolskie 4,1–12",
        "text": "W tamtych czasach saduceusze mieli ogromny wpływ na rządzących. Ta żydowska sekta zaprzeczała m.in. zmartwychwstaniu (23,8), dlatego ze wszystkich sił starała się zmusić do milczenia świadków zmartwychwstania Pana Jezusa. Stąd też bez wahania saduceusze uwięzili dwóch mężów, których Bóg użył jako narzędzi w uzdrowieniu sparaliżowanego człowieka i w zwiastowaniu ewangelii. Poprzez to niesprawiedliwe i demonstracyjne aresztowanie, przywódcy ludu nie mogli jednak stłumić działania Ducha Świętego. Tysiące ludzi otworzyło się na zwiastowane słowo i uwierzyło. Czytając wiersze 5 i 6 ma się wrażenie, że to znamienite towarzystwo, Sanhedryn, miało zamiar zastraszyć prostych rybaków z Galilei. Ci, którzy piastowali tak wysokie stanowiska, uważali siebie za największy autorytet w Izraelu. Oni, i tylko oni, chcieli mieć coś do powiedzenia. Nie byli jednak przygotowani na działanie Ducha Świętego w jego mocy. Jakże wspaniałą nowinę mógł zwiastować Piotr przywódcom żydowskim! On nie zaatakował ich stanowiska, dał im jednak jasno do zrozumienia, że nad nimi jest jeszcze ktoś – Pan Jezus. „Imię”, o którym Piotr tutaj mówi, jest równoznaczne z Jego chwałą i wspaniałością. W tym cudownym imieniu Jezus była moc, która dała siłę sparaliżowanemu. Pan jest także spajającym wszystko kamieniem węgielnym, jedynym, przez którego człowiek może zostać uratowany. ",
        "bookID": 5,
        "verseRange": "4,1–4,12"
    },
    {
        "id": 293,
        "title": "Dzieje Apostolskie 4,13–22",
        "text": "Pierwszą reakcją zebranych starszych i przywódców był podziw i milczenie. Rozpoznali, że ludzie ci byli uczniami Pana Jezusa i żyli z Nim w społeczności. Czy moi i twoi sąsiedzi oraz inni ludzie wiedzą, że żyjemy z Panem Jezusem? Niestety, serce tych ludzi nie otworzyło się na głos ewangelii. Obrady za zamkniętymi drzwiami ujawniają ich nienawiść do Pana Jezusa. Dlatego rozkazali apostołom, aby już nie głosili w tym znienawidzonym przez nich imieniu. Rozkaz tych ludzi był jednak sprzeczny z zadaniem, które Pan powierzył apostołom. Dlatego Piotr odważnie odpowiada swoim sędziom: to, czego od nas żądacie, sprzeciwia się samemu Bogu i temu, czego On od nas wymaga. Żądacie od nas czegoś niemożliwego! W tej sytuacji wrogowie Jezusa nie wiedzieli, co zrobić. Mężowie, których tak naciskali, musieli mówić o Panu Jezusie, ponieważ byli wypełnieni tym, co widzieli i słyszeli. Ponadto ludzie ciągle mówili o uzdrowieniu, które miało miejsce. Poznali, że mają do czynienia z potężnym, cudownym Bożym dziełem i uwielbili Go za to. Jeśli przywódcy ofi cjalnie ukaraliby teraz Piotra i Jana, zostaliby uznani przez lud za przeciwników Bożych. Tak daleko nie chcieli się jeszcze posunąć. ",
        "bookID": 5,
        "verseRange": "4,13–4,22"
    },
    {
        "id": 294,
        "title": "Dzieje Apostolskie 4,23–31",
        "text": "Apostołowie zostali wypuszczeni i przyszli do „swoich”. Określeniem tym nazywa Duch Boży wszystkich tych, którzy od dnia Zielonych Świąt zostali połączeni w jedno. Wszyscy wierzący tworzą wspólnotę, zgromadzenie Boże. Kiedy Piotr i Jan powiadomili innych o tym, co się stało, zgromadzenie zaczęło się modlić do Boga. Święci pouczeni przez Ducha Świętego zrozumieli, że ukrzyżowanie Pana Jezusa było wypełnieniem Psalmu 2. Do ukrzyżowania Mesjasza nie przyczynili się jedynie Żydzi – wszyscy ludzie są winni śmierci Jezusa. Przez nienawiść do Chrystusa i odrzucenie Boga ludzie pogardzili wprawdzie Panem Jezusem, ale nie mogli pokrzyżować Bożych planów. To, co uczynili, posłużyło wypełnieniu Bożego planu, czyli tego, że Chrystus musi cierpieć. Oni przez to nie stali się jednak mniej winni. Prośba wierzących jest godna uwagi. Oni nie proszą o to, aby ustały prześladowania ze strony wrogów chrześcijaństwa. Oni proszą o odwagę do głoszenia Słowa Bożego pomimo pogróżek oraz o potwierdzenie tej służby Bożymi znakami i cudami. Ich modlitwa została od razu wysłuchana. Gdy miejsce, w którym przebywali, zatrzęsło się, doświadczyli mocy i obecności Bożej. Wypełnienie Duchem Świętym oznacza udzielenie specjalnej siły do wykonania jakiegoś zadania. Później głosili Słowo z odwagą, czyli bez strachu przed ludźmi. ",
        "bookID": 5,
        "verseRange": "4,23–4,31"
    },
    {
        "id": 295,
        "title": "Dzieje Apostolskie 4,32–37",
        "text": "W swojej modlitwie do Ojca w Ewangelii Jana 17 Pan Jezus prosi za tymi, którzy przez zwiastowanie Słowa uwierzą: Aby wszyscy byli jedno, jak Ty, Ojcze, we mnie, a ja w Tobie. Tutaj w wierszu 32 mamy odpowiedź na tę modlitwę. Nikt nie był zmuszany, aby oddać swoje dobra potrzebującym. Nie, czyniono to z powodu wzajemnej miłości. Nie zważając na groźby Sanhedrynu i reakcję saduceuszy z powodu zwiastowania zmartwychwstania (w. 2), apostołowie z wielką mocą świadczyli o zmartwychwstaniu Pana Jezusa. Nic nie było w stanie ich odciągnąć od powierzonego im przez Pana zadania. O tych, którzy sprzedali swoje posiadłości, a dochód ze sprzedaży przynieśli do stóp apostołów, nie wiemy nic bliższego. Jednak Biblia bliżej opisuje dwa przypadki, jeden dobry, a drugi zły, czyli historię Barnaby oraz Ananiasza i Safi ry. Słowo Boże podaje nam obydwa, abyśmy mogli zobaczyć, jaka jest prawdziwa, a jaka fałszywa miłość. Barnaba był wierzącym Lewitą urodzonym na Cyprze. Właściwie nazywał się Józef, jednak apostołowie nazwali go Barnaba, czyli „syn pocieszenia”. W księdze Dziejów Apostolskich spotkamy go jeszcze nieraz i zobaczymy, że jego imię rzeczywiście odzwierciedlało jego charakter. ",
        "bookID": 5,
        "verseRange": "4,32–4,37"
    },
    {
        "id": 296,
        "title": "Dzieje Apostolskie 5,1–11",
        "text": "Wśród pierwszych chrześcijan byli tacy, którzy sprzedawali swoje ziemie, a pieniądze przynosili do stóp apostołów jako pomoc dla biednych. Jeśli ktoś to czynił, czynił to dobrowolnie. Nikt nikogo do niczego nie przymuszał. Wierzący myśleli o swoich biednych współwierzących z bezinteresowną miłością. Ananiasz i Safi ra także chcieli należeć do tych, którzy w ten sposób okazują swoje poświęcenie dla Pana. Lecz – i tu zgrzeszyli – postąpili obłudnie, gdyż chcieli być uważani za bardziej bezinteresownych niż rzeczywiście byli. Bóg użył Piotra, aby on objawił grzech, który chciał wkraść się do zgromadzenia, i natychmiast go osądził. Ananiasz nie miał żadnej możliwości, aby coś powiedzieć na temat całego zajścia, lecz musiał uznać, że oszukał Boga, Ducha Świętego i dlatego natychmiast umarł. Safi ra, jego żona, została lżej potraktowana.. Ona dostała możliwość, aby powiedzieć prawdę i ujawnić swoją obłudę. Nie wykorzystała jednak tego i musiała umrzeć tak samo jak jej mąż. Niech nikt nie myśli, że Ananiasz i Safi ra popełnili jakiś szczególnie ciężki grzech. Nie, tu chodziło o to, że szatan po raz pierwszy chciał wprowadzić zło do zgromadzenia, dlatego Bóg natychmiast zareagował. Nawet jeśli dzisiaj Bóg nie działa tak zdecydowanie, to zapytajmy siebie samych, czy jesteśmy szczerzy i uczciwi, czy też okłamujemy innych. ",
        "bookID": 5,
        "verseRange": "5,1–5,11"
    },
    {
        "id": 297,
        "title": "Dzieje Apostolskie 5,12–16",
        "text": "Ten fragment przypomina nam końcówkę Ewangelii Marka, gdzie czytamy, że uwielbiony Pan „pomagał [swoim świadkom i sługom] i potwierdzał ich słowo znakami” (Mar. 16,20). Na początku chrześcijaństwa Bóg potwierdzał zwiastowane słowo znakami i cudami (Hebr. 2,3–4; 1. Kor. 1,22). Dzisiaj znaki te nie są już konieczne, ponieważ posiadamy kompletne, spisane Słowo Boże. Ono jest miernikiem oceniającym każde zwiastowanie, czy jest prawdą czy fałszem. Śmierć Ananiasza i Safi ry wywołała strach u wszystkich, którzy o tym słyszeli. Następstwem było to, że nikt z niewierzących nie ośmielił się przyłączyć do chrześcijan. Również dzisiaj karność w zgromadzeniu powinna oddziaływać podobnie (1. Tym. 5,20). W dalszych wierszach czytamy, że ciągle przybywało nowych wierzących. To uwidacznia prawdę o jednym ciele, która nie była jeszcze wtedy objawiona, ale stała się faktem w dniu Zielonych Świąt. Przyłączonym do Pana można zostać jedynie wtedy, kiedy przez nawrócenie i nowo narodzenie staniemy się członkami Jego ciała. Wiersz 14 pokazuje, że grzech Ananiasza i Safi ry nie mógł przeszkodzić Bożemu dziełu. Ukaranie ich zapobiegło rozprzestrzenianiu się zła i nieszczerości w zgromadzeniu. Tak więc wszystko obróciło się ku dobremu. ",
        "bookID": 5,
        "verseRange": "5,12–5,16"
    },
    {
        "id": 298,
        "title": "Dzieje Apostolskie 5,17–25",
        "text": "Głównie saduceusze, którzy nie wierzyli w zmartwychwstanie, przyczynili się do aresztowania apostołów. Chcieli zmusić do milczenia świadków zmartwychwstania Pana Jezusa, gdyż jeśli apostołowie mieliby rację, byłoby to ogromnym ciosem wymierzonym w ich fi lozofi ę i teologię. Dlatego doprowadzili do ich uwięzienia. Jednak tej samej nocy Bóg poprzez anioła uwolnił apostołów – nie dlatego, aby ich ukryć, lecz aby dalej mogli publicznie świadczyć. Sanhedryn, sąd żydowski, zebrał się, by przesłuchać apostołów. Przełożeni musieli jednak najpierw usłyszeć, że więzienie było puste pomimo zamkniętych drzwi i stojącej przed nimi warty. Mężowie, których szukali, byli znowu w świątyni i nauczali. Szatan chciał wprowadzić zło do zgromadzenia i w ten sposób zniszczyć dzieło Boże. To mu się nie udało. Później próbował zaatakować wierzących prześladując apostołów i w ten sposób przeszkodzić dziełu Pańskiemu. Bóg znowu pokrzyżował plany przeciwnika. Tak, jak kiedyś Pan czuwał nad zgromadzeniem, tak troszczy się o nie i dzisiaj. Do zboru w Filadelfi i mówi: „Oto sprawiłem, że przed tobą otwarte drzwi, których nikt nie może zamknąć” (Obj. 3,8). Bóg do końca pozwoli wydawać świadectwo swojemu Kościołowi, o tym możemy być przekonani. ",
        "bookID": 5,
        "verseRange": "5,17–5,25"
    },
    {
        "id": 299,
        "title": "Dzieje Apostolskie 5,26–32",
        "text": "Apostołowie zostali ponownie uwięzieni, lecz teraz potraktowano ich o wiele lepiej niż dzień wcześniej. Złość ludu, który poważał apostołów, mogła być niebezpieczna nawet dla straży świątynnej. Najwyższy kapłan rozpoczął przesłuchanie postawionych przed Sanhedrynem apostołów. Czy jego oskarżenie było uzasadnione? Nie, ponieważ sami przywódcy, jako oskarżyciele, kilka tygodni wcześniej krzyczeli przed Piłatem: „Krew Jego na nas i na dzieci nasze” (Mat. 27,25). Poza tym Piotr próbował jedynie wykazać, że Bóg, dzięki przelanej krwi Pana Jezusa otworzył drogę do przebaczenia ich grzechów. Oni mieli jedynie uwierzyć Zbawicielowi. Odpowiedź Piotra jest krótka i prosta: „Trzeba bardziej słuchać Boga niż ludzi”. Piotr jeszcze raz podsumował swoje słowa. Duch Święty i apostołowie byli świadkami zmartwychwstania Jezusa, którego zabili przełożeni żydowscy. Jednak Bóg wywyższył Go – nie dlatego, aby ich teraz osądzić, lecz aby jako przywódca i Zbawiciel przyniósł całemu narodowi izraelskiemu pokutę i przebaczenie. Zarówno pokuta, jak i przebaczenie, są Bożymi darami. Niekiedy niewłaściwie rozumie się słowa Piotra i usprawiedliwia swoje nieposłuszeństwo. „Trzeba bardziej słuchać Boga niż ludzi” dotyczy tylko tych sytuacji, w których żądania ludzkie wobec nas stoją w sprzeczności ze Słowem Bożym. ",
        "bookID": 5,
        "verseRange": "5,26–5,32"
    },
    {
        "id": 300,
        "title": "Dzieje Apostolskie 5,33–42",
        "text": "W drugim rozdziale czytaliśmy o ludziach, których serca zostały poruszone przez ewangelię. Oni przyjęli usłyszane Słowo i zostali uratowani. Wydaje się, że teraz słowa apostołów także wywarły duże wrażenie. Czytamy: „...wpadli we wściekłość i chcieli ich zabić” (w. 33). Przywódcy narodu nie chcieli przyjąć do świadomości, że i oni potrzebują pokuty i przebaczenia swoich grzechów, stąd ich nienawiść do apostołów. Jak Bóg uchronił swoje sługi przed prześladowaniem ze strony Sanhedrynu? Używając odpowiedniego członka z ich grona, który był obdarzony świecką mądrością. Gamaliel na podstawie dwóch wcześniejszych przypadków dał im do zrozumienia, że Jezusa można by uznać za zwodziciela. W takim wypadku chrześcijaństwo upadłoby, nie mając żadnego fundamentu. Jeśli to jednak pochodzi od Boga, wtedy wszelkie ludzkie wysiłki zmierzające do zniszczenia chrześcijaństwa będą daremne. Ponadto okazałoby się, że religijni i pobożni Żydzi walczą z Bogiem. Z ludzkiego punktu widzenia była to mądra rada. Lepiej byłoby jednak, gdyby Gamaliel i reszta nauczycieli zakonu szczerze zbadała całą sprawę opierając się na pismach Starego Testamentu. Wtedy Bóg pokazałby im Pana Jezusa jako ich Mesjasza. Razy, jakie zadano apostołom przed ich wypuszczeniem, wskazują na to, jak bardzo nienawidzono uczniów. Ci jednak cieszyli się, że byli godni cierpieć dla swojego Mistrza. ",
        "bookID": 5,
        "verseRange": "5,33–5,42"
    },
    {
        "id": 301,
        "title": "Dzieje Apostolskie 6,1–7",
        "text": "Szatan ma dwie metody, którymi próbuje szkodzić dziełu Bożemu: niezgoda wśród wierzących oraz prześladowanie z zewnątrz. W naszym rozdziale używa obydwu. „W tych dniach”, kiedy Duch Boży działał z mocą, a wielu ludzi przyjęło wiarę i zgromadzenie ciągle się rozrastało, szatan próbował zakłócić wewnętrzny pokój dzieci Bożych. Dopomogła mu w tym stara natura wierzących, która przejawiła się w szemraniu i niezadowoleniu. Helleniści byli Żydami, którzy przybyli z pogan – mówili po grecku i byli pod wpływem kultury greckiej. Hebrajczycy byli ich przeciwieństwem – żyli w Palestynie i uważali się za bardziej bogobojnych niż ci, w których życiu widoczne były wpływy greckie. Wydaje się, że w tym przypadku różnice te podzieliły wierzących. Jak należało rozwiązać ten problem? Apostołowie poważnie podeszli do tej sprawy, jednak nie dali się odciągnąć od swojej głównej służby, czyli od zwiastowania Słowa Bożego. Polecili wierzącym rozglądnąć się za mężami, którzy podjęliby się usługiwania przy stołach. Zwróćmy uwagę na warunki, które musieli oni spełniać. Mieli mieć dobre świadectwo, być pełni Ducha Świętego i mądrości. Wszystkim spodobała się rada apostołów. Wybrano siedmiu mężów – wszystkich z „szemrzącej grupy”, gdyż ich imiona wskazują na ich hellenistyczne pochodzenie. ",
        "bookID": 5,
        "verseRange": "6,1–6,7"
    },
    {
        "id": 302,
        "title": "Dzieje Apostolskie 6,8–15",
        "text": "W 1. Tym. 3,13 jest mowa o sługach lub diakonach, których tu właśnie spotykamy: „Bo ci, którzy dobrze służbę pełnili, zyskują sobie wysokie stanowisko i prawo występowania w sprawie wiary, która jest w Chrystusie Jezusie”. Szczepan był jednym z tych, do których odnoszą się te słowa. Jeśli ktoś jest wierny w małym, temu Bóg powierzy większe zadanie. Ponieważ szatanowi nie udało się podzielić wierzących i zniszczyć dzieła Pana, zaczął więc ich ponownie prześladować. Różnorodne kręgi żydowskie dyskutowały ze Szczepanem. Trwało to jednak krótko, gdyż Żydzi nie byli w stanie sprostać mądrości i Duchowi, z którego natchnienia przemawiał. Na początku rozpowszechniono kłamstwa, aby podburzyć lud i jego przywódców przeciwko Szczepanowi i w końcu zaprowadzić go przed sąd. Następnie postąpiono tak samo jak w przypadku Pana Jezusa – powołano fałszywych świadków. Jeśli porównamy wiersz 14 z fragmentem z Mat. 24,2; Łuk. 21,20–24 oraz Mat. 5,21–43, natychmiast zauważymy, jak wszystko zostało przekręcone. Tak, połowiczna prawda jest kłamstwem. Jest tak również wtedy, gdy wyjmiemy z kontekstu wiersze biblijne i zinterpretujemy je po swojemu. Jakim świadectwem był jednak Szczepan dla swojego Pana! Stał przed tłumem, który patrzył na niego pełen pogardy i złości. Musiał przysłuchiwać się fałszywym oskarżeniom. Jednak on spoglądał na nich z pogodnym obliczem, które odzwierciedlało panujący w nim pokój. ",
        "bookID": 5,
        "verseRange": "6,8–6,15"
    },
    {
        "id": 303,
        "title": "Dzieje Apostolskie 7,1–8",
        "text": "Po pytaniu najwyższego kapłana Szczepan wygłasza swoją mowę obronną. Rozpoczyna ją ukazując Boga chwały i kończy ją w ten sam sposób (w. 2 oraz 55). Szczepan doświadczył działania obietnicy z Mat. 10,19–20. Był pełen Ducha Świętego i pod Jego wpływem przemawiał. Patrząc z Bożego punktu widzenia, było to ostatnie świadectwo dla całego narodu, a wraz z ukamienowaniem Szczepana spełniły się słowa Pana z podobieństwa o 10 minach: Lecz poddani nienawidzili go, wysłali więc za nim poselstwo [Szczepana] z tymi słowy: Nie chcemy, aby ten królował nad nami. (Łuk. 19,14). W pierwszej części swojej mowy Szczepan wspomina Abrahama, praojca Izraela. Zauważmy, że Bóg nie w Haranie, lecz już w Mezopotamii zwrócił się do Abrahama, aby opuścił swój kraj, swoją rodzinę i udał się do ziemi, którą on mu wskaże (por. w. 3 z 1. Mojż. 12,1). To właśnie Bóg chwały ukazał się Abrahamowi. Ten Bóg otoczony jest chwałą, która przewyższa wszystko, co może zaoferować ten świat. Patrząc z tej perspektywy rozumiemy wiarę Abrahama opisaną w Hebr. 11,10–16. Abraham i pozostali patriarchowie żyli na tej ziemi jako pielgrzymi – bez obywatelstwa. Oczami wiary spoglądali na niebiańskie miasto, niebiańską ojczyznę. Oprócz tego otrzymali obietnicę, że ich potomstwo posiądzie ziemski Kanaan. ",
        "bookID": 5,
        "verseRange": "7,1–7,8"
    },
    {
        "id": 304,
        "title": "Dzieje Apostolskie 7,9–16",
        "text": "W drugiej części mowy Szczepan wspomina Józefa, syna Jakuba i podkreśla jego stosunek do swoich braci. Bracia nienawidzili Józefa, gdyż ojciec darzył go szczególną miłością. Józef bardzo się cieszył miłością swojego ojca. Nienawidzili go także z powodu jego snów świadczących o jego przyszłej chwale. W końcu sprzedali go do Egiptu. Józef w każdym okresie swojego życia jest obrazem na Pana Jezusa. Czy słuchający mowy Szczepana nie zachowali się podobnie jak ci, którzy oskarżyli Pana Jezusa? Tak, oni go nienawidzili, bo mówił, że jest Synem Bożym, nienawidzili go z powodu słów, które wypowiedział. Druga część historii o Józefi e również wskazuje na życie Pana Jezusa. On nie przyjdzie ponownie w uniżeniu, lecz w mocy i chwale. Wtedy bogobojni Żydzi poznają Go jako swojego Mesjasza, którego ukrzyżowali i przebodli i upadną przed Nim jako przed swoim Zbawicielem i Panem (Zach. 12,10; Obj. 1,7). Wiersze 15 i 16 jeszcze raz podkreślają, że w tamtym okresie Izrael nie posiadał w ziemi kanaanejskiej nic oprócz grobowca, który Abraham kupił kiedyś od mieszkańców Sychemu. ",
        "bookID": 5,
        "verseRange": "7,9–7,16"
    },
    {
        "id": 305,
        "title": "Dzieje Apostolskie 7,17–25",
        "text": "W trzeciej części swojej mowy Szczepan przedstawia swoim słuchaczom historię Mojżesza. Działo się to wtedy, kiedy Izrael był bardzo uciskany przez Egipcjan. Przeżycie dziecka płci męskiej było wówczas cudem, ale córka faraona znalazła Mojżesza w koszyku pływającym po Nilu i zaadoptowała. Opisy w 2 Księdze Mojżeszowej nie mówią wiele o pierwszych 40 latach życia Mojżesza. Dowiadujemy się tylko, że zdobył on w Egipcie wszechstronne wykształcenie. Kiedy Mojżesz przebywał na dworze faraona, nie zapomniał, że jego lud był w niewoli. W wieku 40 lat uznał, że nadszedł czas oswobodzenia ludu, czego miał dokonać Bóg poprzez niego. „Oni jednak nie zrozumieli go”, tzn. nie rozpoznali w nim wybawcy posłanego przez Boga. Patrząc dalej na życie Mojżesza wiemy, że było konieczne, aby po 40–letnim kształceniu w Egipcie kształcił się jeszcze przez 40 lat w szkole Bożej. Dopiero wtedy był w stanie zostać przywódcą ludu izraelskiego. Szczepan używa tego przykładu jako analogii do życia Pana Jezusa. On przyszedł, aby uwolnić Izraela od ich grzechów, ale nie został rozpoznany, nie zrozumiano Go i odrzucono. ",
        "bookID": 5,
        "verseRange": "7,17–7,25"
    },
    {
        "id": 306,
        "title": "Dzieje Apostolskie 7,26–34",
        "text": "Kiedy zastanowimy się, w jaki sposób Mojżesz został odrzucony przez swoich ziomków, przychodzi nam na myśl Pan Jezus, który także został wzgardzony podczas swojego pierwszego przyjścia na ziemię. Szczepan przypomina przywódcom żydowskim grzechy ich przodków i nawiązuje do tego, co oni sami niedawno uczynili. W wierszach 26–30 zauważamy również, jak bardzo różnił się Mojżesz od doskonałego sługi – Pana Jezusa. Mojżesz chciał wyzwolić naród swoją mocą, swoimi zdolnościami. Spotkał się jednak z niezrozumieniem ze strony swoich braci i musiał uciekać do ziemi midiańskiej (2. Mojż. 2,14–15). Tam rozpoczęła się dla niego Boża szkoła. Przez 40 lat uczył się tego, że jego siła nic nie znaczy, że liczy się jedynie Boża moc. Dopiero gdy dożył 80 lat, ukazał mu się anioł Pana w gorejącym krzewie. Krzew, który płonął, a jednak się nie spalał, jest obrazem narodu izraelskiego, który był przetapiany przez Egipcjan w ognistym piecu, a jednak nie został strawiony. Jak bardzo cierpieli Żydzi na całym świecie po zburzeniu Jerozolimy w roku 70 n.e., a jednak jako naród nie zostali unicestwieni! Bóg czuwał nad tym ludem. Czuwał także wtedy, gdy powołał Mojżesza, aby przez niego uwolnić swój lud z Egiptu. ",
        "bookID": 5,
        "verseRange": "7,26–7,34"
    },
    {
        "id": 307,
        "title": "Dzieje Apostolskie 7,35–41",
        "text": "Przedstawiając historię Mojżesza, Szczepanowi bardzo zależało na tym, aby skierować myśli słuchaczy na Jezusa, którego odrzucili. W tym celu scharakteryzował Mojżesza jako odrzuconego, a potem użył cytatu z 5 Księgi Mojżeszowej, w której wyraźnie zapowiedziano przyjście Mesjasza. I tak, jak Mojżesz został przyjęty przez swój naród po powrocie z ziemi midiańskiej (pierwszy raz, kiedy zabił Egipcjanina, został odrzucony) i poprzez znaki i cuda wyprowadził go z niewoli egipskiej, tak też Pan Jezus podczas swojego drugiego przyjścia zostanie przyjęty przez wierną resztkę Izraela, aby swoją mocą wyzwolić ją od ich wrogów. Wkrótce po tym Mojżesz znowu został odrzucony przez swój lud, kiedy rozmawiając z Bogiem, za długo – według Izraelitów – przebywał na górze Synaj. Jednak nie było to odrzucenie jedynie Mojżesza. Przez to, że lud zażądał od Aarona widzialnego boga, odrzucił także swojego Boga. Ulanie złotego cielca na pustyni stało się początkiem pustoszącego lud bałwochwalstwa i Bóg został w końcu zmuszony do ukarania tego niewolą babilońską (w. 43). Jeśli wierzący nie chce żyć jedynie wiarą, lecz także oglądaniem (2. Kor. 5,7), jeśli żąda rzeczy widzialnych, wchodzi na niebezpieczną drogę. Oby ten przykład był dla nas ostrzeżeniem. ",
        "bookID": 5,
        "verseRange": "7,35–7,41"
    },
    {
        "id": 308,
        "title": "Dzieje Apostolskie 7,42–50",
        "text": "Jak straszne są słowa zawarte w 42 wierszu: „Wtedy odwrócił się Bóg i oddał ich w służbę zastępów niebieskich...”! Następnie Szczepan cytuje słowo z proroka Amosa wskazujące na początek bałwochwalstwa w Izraelu. Naród ten już podczas 40–letniej wędrówki po pustyni ustanowił sobie wielu bogów i nigdy całkowicie nie osądził sedna tego grzechu. Dlatego w historii Izraela grzech ten pojawiał się ciągle na nowo, aż Bóg ukarał ten naród uprowadzeniem go do niewoli babilońskiej. Zauważmy: jeśli nie osądzimy i nie odrzucimy zła, które jest w naszym życiu, ale je będziemy tolerować, ono rozpleni się i doprowadzi nas do upadku. W czwartej części swojej mowy Szczepan mówi o tym, że Bóg zamieszkał pośród swojego ludu. Najpierw wspomina przybytek, a następnie świątynię. Miejsca te mówią o Bożej łasce. Ten wielki Bóg tak bardzo musiał się uniżyć, aby zamieszkać wśród swojego narodu. A co uczynił z tym Izrael, co zrobili Żydzi? Oni szczycili się świątynią, lecz zapomnieli o tym, który w niej zamieszkiwał. Czy Pan Jezus nie musiał im powiedzieć, że z domu Jego Ojca uczynili jaskinię zbójców? Aby ukazać to wszystko we właściwy sposób, Szczepan cytuje słowa z Księgi Izajasza 66,1–2, w których Bóg mówi o swojej wielkości. Chociaż On tak bardzo się do nas zniżył i stał się jednym z nas – a Pan Jezus nawet powiedział, że jeśli dwaj albo trzej zgromadzą się do Jego Imienia, On będzie pośród nich – to jednak dalej powinniśmy myśleć o Nim jako o kimś wszechpotężnym. ",
        "bookID": 5,
        "verseRange": "7,42–7,50"
    },
    {
        "id": 309,
        "title": "Dzieje Apostolskie 7,51–60",
        "text": "W tym, co Szczepan przedstawił im na podstawie Starego Testamentu, Żydzi zobaczyli samych siebie. W jednoznacznych i poruszających słowach pytał ich: Czy nie zauważacie, jak bardzo jesteście podobni do waszych ojców? Przeciwstawiacie się Bogu, Duchowi Świętemu! Żydzi opierali się na zakonie nadanym na górze Synaj, ale dowiedli, że nie wytrwali w przestrzeganiu go, z powodu swojego bałwochwalstwa, a na dodatek zabili obiecanego Mesjasza. Teraz, podczas mowy Szczepana, zasiedli jakby na ławie oskarżonych, a on był ich sędzią. Tego było już za wiele dla zebranego, znakomitego grona. Ich serca znowu zostały dotknięte (por. 5,33), a ich nienawiść osiągnęła apogeum. W tej wypełnionej nienawiścią atmosferze stał Szczepan i wznosił swoje oblicze ku niebu. Co tam zobaczył? Pana Jezusa jako człowieka stojącego po Bożej prawicy! On jeszcze nie usiadł, jak to czytamy w Liście do Hebrajczyków (1,3; 8,1; 10,12; 12,2). Wydaje się, jakby On jeszcze czekał, aż ten naród zacznie pokutować. Świadectwo Szczepana jeszcze bardziej rozwścieczyło zebranych. Bez wyroku sądowego wywleczono go poza miasto i ukamienowano. Stał się pierwszym chrześcijańskim męczennikiem i zakończył swoje życie podobnie jak jego Mistrz: z prośbą o przyjęcie swojego ducha i z przebaczeniem na swoich ustach. ",
        "bookID": 5,
        "verseRange": "7,51–7,60"
    },
    {
        "id": 310,
        "title": "Dzieje Apostolskie 8,1–8",
        "text": "Ukamienowanie Szczepana było początkiem wielkiego prześladowania „zgromadzenia w Jerozolimie”. Jeden z młodzieńców był w tym bardzo gorliwy: nazywał się Saul. Podczas kamienowania strzegł on szat tych, którzy dokonywali tego mordu i sam się z nim zgadzał. Następnie z religijnym fanatyzmem zaczął prześladować chrześcijan. Chociaż źli, niewierzący ludzie, prześladowali chrześcijan, Bóg o tym wiedział. W gruncie rzeczy chodziło o to, aby w ten wprawdzie bolesny sposób, uczniowie wypełnili zlecone im zadanie – opowiadali dobrą nowinę. Na krótko przed wstąpieniem do nieba Pan Jezus powiedział do apostołów: Będziecie moimi świadkami..., aż do krańców ziemi. W tamtym czasie przebywali oni jedynie w granicach Jerozolimy. Bóg jak dotąd okazywał im cierpliwość, jednak teraz musiał zganić ich ociężałość. Z powodu prześladowań wielu uczniów się rozproszyło. Jednak apostołowie, do których szczególnie skierowane były te słowa, pozostali w Jerozolimie. Nie wiemy dlaczego. Rozproszeni uczniowie zwiastowali dalej ewangelię. Filip, jeden z siedmiu pomocników usługujących przy stołach, poszedł do Samarii. Treścią jego ewangelii na pewno nie były sporne kwestie społeczne, lecz osoba Pana Jezusa. On zwiastował ludziom Zbawiciela. Wydaje się, że serca Samarytan były na to zwiastowanie przygotowane, gdyż pilnie go słuchano, przyjęto słowo i cieszono się bardzo. ",
        "bookID": 5,
        "verseRange": "8,1–8,8"
    },
    {
        "id": 311,
        "title": "Dzieje Apostolskie 8,9–13",
        "text": "Zanim ewangelia dotarła do Samarii, mieszkający tam ludzie całkowicie byli pod wpływem Szymona czarnoksiężnika. Byli zafascynowani jego czarami. On wykorzystywał ich uznanie i bardzo wysoko się cenił. Uważał siebie za kogoś wielkiego, a ludzie wierzyli, że za jego czarami stoi wielka Boża moc. Sytuacja jednak zmieniła się, kiedy ludzie usłyszeli prawdę. Zrozumieli, jak bardzo byli oszukiwani i odwrócili się od swoich grzechów. Uwierzyli ewangelii i dali się ochrzcić. Przez to ofi cjalnie przyznali się do Pana Jezusa, któremu zapragnęli teraz służyć. A Szymon czarnoksiężnik? Uznał, że najlepiej będzie, jeśli przyłączy się do tego nowego ruchu. Czytamy: „Nawet i sam Szymon uwierzył, gdy zaś został ochrzczony, trzymał się Filipa, a widząc znaki i cuda wielkie, jakie się działy, był pełen zachwytu” (Dz.Ap. 8,13). Dalszy przebieg tej historii pokazuje nam, że istnieją dwa rodzaje wiary. Można uwierzyć w Pana Jezusa jako w postać historyczną. Można w Niego uwierzyć, a mimo to nie zostać zbawionym. Tak właśnie było z Szymonem. Kto jednak przyjmie Pana Jezusa jako osobistego Zbawiciela i pozna, że On umarł za jego grzechy, ten będzie zbawiony i dostąpi życia wiecznego – życia, którego nie można już stracić. ",
        "bookID": 5,
        "verseRange": "8,9–8,13"
    },
    {
        "id": 312,
        "title": "Dzieje Apostolskie 8,14–25",
        "text": "Wieść o działaniu Ducha Świętego w Samarii dotarła aż do Jerozolimy. Dlatego apostołowie posłali do nowo nawróconych Piotra i Jana. Było to konieczne, gdyż wierzący po chrzcie nie otrzymali jeszcze Ducha Świętego, jak to przepowiadał Piotr w dniu Zielonych Świąt (Dz.Ap. 2,38). Dlaczego nie otrzymali? Pomiędzy Samarią a Jerozolimą panowała religijna rywalizacja. Mogło to się łatwo udzielić chrześcijanom, a wtedy powstałoby w Samarii niezależne, albo nawet rywalizujące z Jerozolimą, zgromadzenie. Jedność zgromadzenia byłaby od początku zburzona. Ponieważ z Jerozolimy przyszli apostołowie, aby włożyć na wierzących w Samarii ręce i wyrazić przez to jedność z nimi, okazali przez to, że jest tylko jedno zgromadzenie. Całe to wydarzenie pokazało, co było szczere, a co nie. Szymon czarnoksiężnik nie otrzymał Ducha Świętego, ponieważ jego wiara nie była wiarą zbawienną. Kiedy przyniósł apostołom pieniądze, ujawnił swoje prawdziwe intencje. Odpowiedź apostoła zdemaskowała go. On nie rozumiał, że zbawienie jest aktem Bożej łaski (Rzym. 6,23). Poza tym jego serce nie było szczere wobec Boga. On wyglądał na wierzącego, lecz nigdy nie pokutował. Piotr musiał mu powiedzieć: Widzę bowiem, żeś pogrążony w gorzkiej żółci i w więzach nieprawości. Bez pokuty nie można otrzymać przebaczenia grzechów. ",
        "bookID": 5,
        "verseRange": "8,14–8,25"
    },
    {
        "id": 313,
        "title": "Dzieje Apostolskie 8,26–35",
        "text": "Od tego dobrze rozwijającego się dzieła w Samarii, gdzie ludzie przyjmowali wiarę, dawali się ochrzcić, otrzymywali Ducha Świętego i bardzo się radowali, Filip został odsunięty. Pan powierzył mu inne zadanie i wysłał go na pustynną drogę, która prowadziła z Jerozolimy do Gazy. Filip nie buntował się i nie zadawał żadnych pytań, lecz był całkowicie posłuszny. Bóg znał skarbnika królowej etiopskiej Kandaki i wiedział, z jakim zamiarem pojechał on do Jerozolimy i jak bardzo zawiedziony i zniechęcony wracał z powrotem do swojego kraju. On pragnął w Jerozolimie uwielbiać prawdziwego Boga, a znalazł tam jedynie pusty formalizm. Kiedy w swoim sercu zadawał sobie pytanie: „Jak ja, biedny grzesznik, mogę znaleźć społeczność z Bogiem?”, to nie otrzymał na nie w Jerozolimie żadnej odpowiedzi. Jednak miał ze sobą rzecz o nieocenionej wartości: fragment Słowa Bożego – zwój Księgi Izajasza. Kiedy z powrotem jechał na swoim wozie i czytał głośno tę księgę, wtem zbliżył się do niego Filip i zapytał: „Czy rozumiesz to, co czytasz?”. W ten sposób Bóg wyszedł naprzeciw szukającemu, tęskniącemu za zbawieniem sercu. Filip mógł natychmiast przysiąść się do podróżnego. Ten człowiek na wysokim stanowisku akurat czytał 53 rozdział tej księgi, mówiący tak dobitnie o cierpieniach Pana Jezusa. Wiersze te stały się punktem wyjścia w zwiastowaniu Filipa, który objaśnił mu ewangelię zbawienia w Jezusie Chrystusie. ",
        "bookID": 5,
        "verseRange": "8,26–8,35"
    },
    {
        "id": 314,
        "title": "Dzieje Apostolskie 8,39–40",
        "text": "Kiedy wsiedli do wozu, Filip na pewno odpowiedział podróżnikowi na wiele pytań, lecz najdokładniej przedstawił mu kwestię dotyczącą zbawienia w Jezusie Chrystusie. Z pewnością rozpoczął mówiąc o Jego przyjściu na ziemię, o Jego poświęconym dla Boga życiu, złożonej ofi erze za nasze grzechy na drzewie krzyża, zmartwychwstaniu i wniebowstąpieniu oraz poleceniu, które wydał uczniom (Mat. 28,18–20). Poselstwo to padło na dobrze przygotowaną glebę serca i kiedy obaj rozmówcy znaleźli się nad wodą, skarbnik zapytał nagle: Cóż stoi na przeszkodzie, abym został ochrzczony?. Zatrzymano wóz. Obydwaj wstąpili do wody i Filip ochrzcił Etiopczyka. Po tym wydarzeniu Filip znikł sprzed jego oczu. Czy urzędnik dalej był smutny? Nie, w żadnym wypadku! Jego spragnione serce wypełniło się pokojem i radością. On poznał swojego Zbawiciela, który teraz stał się jego Panem i którego chciał odtąd naśladować. Dlatego ...radując się jechał dalej swoją drogą. Oby moje i twoje życie również było wypełnione ciągle radością, ponieważ my także znaleźliśmy Zbawiciela. On stał się naszym Panem i możemy Go teraz naśladować, a On pragnie ciągle być z nami. Pan od razu zabrał Filipa, nie dopuszczając, aby eunuch skupił się na nim, a nie na osobie Pana Jezusa. Dla Filipa Pan przygotował nowe zadanie. ",
        "bookID": 5,
        "verseRange": "8,39–8,40"
    },
    {
        "id": 315,
        "title": "Dzieje Apostolskie 9,1–9",
        "text": "Pałając nienawiścią do chrześcijan, Saul z Tarsu wyruszał w drogę do Damaszku, prosząc arcykapłana o listy do synagog, aby móc uwięzić zwolenników drogi Pańskiej. Chrześcijanie, których on prześladował, zostali określeni przez niego jako zwolennicy drogi Pańskiej, czyli wyznający Chrystusa. Wiara w Jezusa Chrystusa nie jest więc jedynie środkiem do zbawienia – ratunkiem od wiecznego sądu, lecz także drogą błogosławieństwa, sprawiedliwości i radości już teraz, w tym życiu na ziemi. Przed bramami Damaszku olśniła go nagle światłość z nieba – tak wielka, że upadł na ziemię. Następnie usłyszał głos: Saulu, Saulu, czemu mnie prześladujesz? Czy nie prześladował on raczej chrześcijan? Oczywiście, lecz słowa te pokazują prawdę, którą później znajdujemy w listach apostolskich Nowego Testamentu. Jako wierzący tworzymy na ziemi ciało Chrystusa. Jesteśmy ściśle i nierozerwalnie związani z uwielbionym Panem w niebie, który jest naszą głową. Jeśli ktoś prześladuje wierzących, ten tak naprawdę prześladuje Pana Jezusa! Saul musiał zawrócić z drogi, którą szedł, lecz od razu rozpoznał Tego, który powalił go na ziemię. Co stało się z nim w ciągu trzech dni, kiedy był ślepy i nic nie jadł? Całkowicie się zmienił, szczerze się nawrócił! Bóg zupełnie mu przebaczył, a on nigdy nie zapomniał tego, kim był wcześniej (Gal. 1,13; 1. Kor. 15,9). ",
        "bookID": 5,
        "verseRange": "9,1–9,9"
    },
    {
        "id": 316,
        "title": "Dzieje Apostolskie 9,10–19",
        "text": "Teraz Pan posłał swojego ucznia, Ananiasza, chrześcijanina żyjącego w Damaszku, aby pomógł nowo nawróconemu Saulowi z Tarsu. Ten, który jeszcze niedawno był prześladowany przez Saula i bał się o swoje życie, został właśnie do niego posłany. Rozumiemy więc, dlaczego tak dokładnie przedstawia on Panu swoje położenie. Kiedy jednak usłyszał, jakie znaczenie ma dla Pana Saul, natychmiast stał się posłuszny i poszedł szukać oślepionego Saula. Jakie piękne jest pozdrowienie Ananiasza: „Bracie Saulu”. Z prześladowcy wierzących Saul staje się członkiem Bożej rodziny. Dla Ananiasza Saul stał się jednym ze „swoich”. On sam pozostał nadal skromnym, pokornym uczniem, który pragnął być posłusznym posłańcem Pana Jezusa, aby ten, co do którego Bóg miał tak wielkie plany, przejrzał i mógł zostać napełniony Duchem Świętym. Jak wiele zmieniło się w życiu Saula w czasie, kiedy był ślepy! On uważał siebie za „pierwszego z grzeszników” i mógł doświadczyć przeogromnej łaski Bożej, która została mu okazana (1. Tym. 1,12–16). To, co wtedy przeżył, sprawiło, że mógł później powiedzieć: Z Chrystusem jestem ukrzyżowany, żyję więc już nie ja, ale żyje we mnie Chrystus. Przez chrzest przyznał się ofi cjalnie do Tego, którego uczniów wcześniej prześladował. ",
        "bookID": 5,
        "verseRange": "9,10–9,19"
    },
    {
        "id": 317,
        "title": "Dzieje Apostolskie 9,20–30",
        "text": "Saul natychmiast zaczął świadczyć o swoim Zbawicielu i Panu. On zwiastował Żydom, że Jezus jest Synem Bożym. Ponadto, na podstawie pism Starego Testamentu dowodził, że jest on Chrystusem, tzn. obiecanym Mesjaszem. Bardzo dobra znajomość pism z pewnością bardzo mu pomogła. Jego dotychczasowi przyjaciele zachodzili w głowę słysząc Saula i patrząc na zmianę, jaka się w nim dokonała. Wprawiał ich także w zakłopotanie, kiedy im udowadniał, że Jezus był obiecanym Mesjaszem. Nie trwało długo, jak z wcześniejszych przyjaciół zamienili się w zagorzałych wrogów planujących go zabić. Jedynie ucieczka mogła uratować Pawła. W Jerozolimie daremnie próbował przyłączyć się do uczniów Pańskich, ponieważ bano się go – do momentu, aż Barnaba wstawił się za nim i opowiedział bojaźliwym wierzącym, jak cudownego nawrócenia doznał ten wcześniejszy wróg Chrystusa. Polecenie kogoś, ustnie bądź pisemnie, jest jeszcze dzisiaj potrzebne, kiedy wierzący udają się w miejsca, w których nie są znani i chcą być w społeczności z mieszkającymi tam wierzącymi. Listy polecające na pewno nie są rzeczą zbędną. Także w Jerozolimie Paweł świadczył śmiało o swoim Panu. Lecz i tam sprzeciw był tak wielki, że musiał stamtąd uchodzić. Tak więc już na początku życia wiary musiał doświadczyć wielu cierpień dla imienia swojego Pana (por. w. 16). ",
        "bookID": 5,
        "verseRange": "9,20–9,30"
    },
    {
        "id": 318,
        "title": "Dzieje Apostolskie 9,31–35",
        "text": "Kiedy Saul, którego greccy Żydzi chcieli pozbawić życia tak jak Szczepana, został przez braci wyprawiony do Tarsu, Pan sprawił, że zgromadzenie zaczęło wzrastać. W całym okręgu palestyńskim (Judea, Galilea i Samaria) zbory przeżywały okres rozkwitu. Dzisiaj zadajemy sobie pytanie, dlaczego spotyka nas coś całkiem przeciwnego. Czy nie brakuje nam przypadkiem bojaźni Bożej? Czy może czasem Duch Święty nie może działać tak, jakby chciał, gdyż w naszym życiu, w naszych sercach, tolerujemy rzeczy, które są dla niego przeszkodą? Od wiersza 32 znowu czytamy o apostole Piotrze i jego służbie. Duch Święty działał w wielu miejscach, także w Lyddzie. Eneasz, który od ośmiu lat leżał sparaliżowany na łożu boleści, powstał na słowa apostoła Piotra: „Uzdrawia cię Jezus Chrystus”. Ten cud, który Bóg sprawił przez swego sługę, poruszył serca ludzi i zwrócił ich uwagę na Pana Jezusa Chrystusa. Czytamy, że oni: „…nawrócili się do Pana”. W ich życiu nastąpił więc zdecydowany zwrot. Oni pokutowali z powodu swoich grzechów i dotychczasowego życia w niewierze i przyjmowali Pana Jezusa jako swojego Zbawiciela. Na tym jednak nie poprzestali. To, że się nawrócili, zmieniło ich życie. Pan Jezus stał się ich autorytetem i byli Jemu posłuszni. ",
        "bookID": 5,
        "verseRange": "9,31–9,35"
    },
    {
        "id": 319,
        "title": "Dzieje Apostolskie 9,36–43",
        "text": "Chrześcijaństwo nie jest jedynie środkiem pozwalającym dostać się do nieba. Nie jest ono także nauką samą w sobie. Nie, prawdziwe chrześcijaństwo to wspaniały rozwój Bożego życia i Bożej miłości w świecie pełnym grzechu i nieszczęść. W tym fragmencie Słowa Bożego widzimy to bardzo wyraźnie. Nie wiemy dokładnie, kiedy Tabita nawróciła się do Pana Jezusa. Tutaj przedstawiona jest nam jako uczennica Pana, w życiu której widoczne są oznaki nowego życia. Ona znalazła pokój w swoim Panu, który umarł za nią na krzyżu Golgoty i teraz nie myślała już o sobie, lecz o innych i ich potrzebach. Ona spełniała dobre uczynki, które przygotował dla niej Bóg, które były w zakresie jej możliwości (por. Efez. 2,10 ). Wkrótce jednak ta wierna chrześcijanka zachorowała i umarła. Była to wielka strata dla tych, którym służyła. Rozumiemy więc, dlaczego posłano po Piotra. Lecz czy on jest w stanie pomóc? Z pewnością będzie starał się pocieszyć wszystkich zasmuconych. Jednak w tym początkowym okresie chrześcijaństwa Pan sprawił cud i Tabita zmartwychwstała. Mogła znowu być wśród swoich braci i sióstr i dalej im służyć. Ta potężna demonstracja Bożej mocy doprowadziła do tego, że wielu ludzi w Joppie uwierzyło w Pana Jezusa. Głoszona ewangelia była potwierdzana znakami i cudami (Mar. 16,20). ",
        "bookID": 5,
        "verseRange": "9,36–9,43"
    },
    {
        "id": 320,
        "title": "Dzieje Apostolskie 10,1–8",
        "text": "W Ewangelii Mateusza 16 Pan Jezus powierzył apostołowi Piotrowi klucze Królestwa Niebios. W Dziejach Apostolskich widzimy, jak Piotr ich używa: w rozdziale 2 otwiera drzwi ewangelii Żydom, a w 10 poganom. Korneliusz, rzymski setnik, dowódca kohorty rzymskiej (czyli dziesiątej części legionu), był mężem pobożnym i bogobojnym. Rozpoznał w żydowskim Bogu prawdziwego Boga (chociaż nie jest napisane, jak do tego doszło) i otworzył dla Niego swoje serce. Ten człowiek otrzymał Boże życie. Odłączył się od bałwochwalczych praktyk panujących wśród Rzymian i w pokucie zwrócił się do Boga. Z wiersza 2 możemy wywnioskować, że narodził się na nowo. Korneliusz dawał jałmużny ludności żydowskiej i nieustannie modlił się do Boga (por. Hebr. 11,6). O niewierzących ludziach jest napisane w Liście do Rzymian 3: Nie masz, kto by szukał Boga (…) nie masz, kto by czynił dobrze, nie masz ani jednego. Bogu upodobało się jednak zapoznać tego człowieka z ewangelią łaski, z przesłaniem chrześcijaństwa. Posłał On do Korneliusza anioła, który mu polecił sprowadzić do siebie apostoła Piotra. Zauważmy, że anioł nie przekazał Korneliuszowi ewangelii łaski, gdyż może być ona przekazana jedynie przez tego, który sam ją przyjął, który przeżył nawrócenie. Dlatego potrzebny był Piotr. Niezwłocznie więc wysłano do Joppy mężów, którzy mieli przyprowadzić tego Żyda do Korneliusza. ",
        "bookID": 5,
        "verseRange": "10,1–10,8"
    },
    {
        "id": 321,
        "title": "Dzieje Apostolskie 10,9–20",
        "text": "Z Korneliuszem Bóg nie miał żadnych problemów. Z Piotrem było trudniej, gdyż musiał go uwolnić od żydowskich uprzedzeń i pokazać mu, że Boże plany uległy zmianie. Po śmierci krzyżowej Pana Jezusa rytuały żydowskie przestały mieć dla Boga znaczenie. W czasie łaski, który obecnie nastał, Bóg wszystkich traktuje równo, nie zważając na rasę lub narodowość, płeć czy status społeczny. Jego łaska okazała się dla wszystkich, którzy są gotowi pokutować i uwierzyć w dzieło wykupienia Chrystusa. Na pewno zauważyliśmy, że zarówno Korneliusz, jak i Piotr modlili się w momencie, gdy Bóg do nich przemówił. Widzimy więc Korneliusza, który modlił się szukając Boga oraz modlącego się sługę Bożego, Piotra. Jak Bóg przygotowywał swojego sługę do wykonania powierzonego mu zadania? Ukazał mu lniane prześcieradło z różnego rodzaju zwierzętami i zażądał: Wstań, Piotrze, zabijaj i jedz! Ale Piotr wiedział, że może jeść jedynie czyste zwierzęta, a tutaj były razem i czyste, i nieczyste, dlatego wzbraniał się to uczynić. Usłyszał jednak, że Bóg jest w stanie oczyścić to, co nieczyste. Tak czyni suwerenny Bóg. Jeśli On coś oczyści, człowiek nie może uważać już tego za skalane. Obraz ten jest trafnym przedstawieniem ewangelii zstępującej z otwartego nieba. Ona jest posłana wszystkim ludziom, w tym poganom, którzy według zakonu są nieczyści. Jednak każdy człowiek może zostać oczyszczony dzięki łasce i jedynie na tej podstawie przyjęty do nieba. ",
        "bookID": 5,
        "verseRange": "10,9–10,20"
    },
    {
        "id": 322,
        "title": "Dzieje Apostolskie 10,21–33",
        "text": "Trzykrotne pojawienie się niebiańskiego widzenia upewniło Piotra, że ma przyjąć posłańców Korneliusza, udzielić im noclegu, a następnego dnia pójść z nimi. Korneliusz oczekiwał już na niego w Cezarei wraz z krewnymi i przyjaciółmi. Wszyscy czekali w napięciu i byli gotowi do wysłuchania słów ewangelii. Musimy dokładnie rozważyć wiersz 25, aby móc zrozumieć nastawienie i zachowanie Korneliusza. Rzymski ofi cer padł do nóg prostemu galilejskiemu rybakowi! Była więc to poważna sprawa. Chociaż Korneliusz posunął się za daleko oddając cześć Piotrowi, to jednak całe to wydarzenie bardzo nas porusza. Piotr od razu mu uświadamia, że przed Bogiem są przecież takimi samymi ludźmi. Pozdrowienie apostoła pokazuje nam, że w pełni zrozumiał i zaakceptował Boże wskazówki. Dla Żyda, wiernemu zakonowi, zachowanie Piotra było nie do przyjęcia. On jednak spojrzał na to w Boży sposób. W odpowiedzi na pytanie Piotra o powód zaproszenia go, Korneliusz opowiedział o swoich niedawnych przeżyciach. Godnym uwagi jest także koniec wiersza 33. Mąż ten był świadomy, że wszystko działo się pod Bożym kierownictwem i że także w czasie tego spotkania Bóg jest wśród nich. Poza tym zebrani byli gotowi wysłuchać wszystkiego, co Bóg zlecił Piotrowi. W dzisiejszych czasach niewielu wyraża sprzeciw słysząc jakieś pocieszające i pokrzepiające słowa. Jeśli jednak zwiastuje się ewangelię, wielu nie chce jej słuchać. ",
        "bookID": 5,
        "verseRange": "10,21–10,33"
    },
    {
        "id": 323,
        "title": "Dzieje Apostolskie 10,34–43",
        "text": "Piotr rozpoczyna swoją mowę dobitnym stwierdzeniem, że Bóg nie ma względu na osobę. Każdy, kto szczerze Go szuka, kto przyjdzie do Niego w pokucie ze swoimi grzechami, dostąpi Bożej łaski. Pokój w Jezusie Chrystusie, o którym mówi ewangelia, ma dwa wymiary. Każdy, kto uwierzy w Jezusa Chrystusa jako osobistego Zbawiciela, otrzymuje pokój z Bogiem. A jeśli ktoś jest już wierzący i codziennie przynosi w modlitwie Bogu swoje problemy i potrzeby, wtedy pokój Boży wypełnia jego serce i strzeże go w Chrystusie Jezusie. Świadectwo o życiu i śmierci krzyżowej Pana Jezusa było słuchaczom znane jako fakt historyczny. Dlatego Piotr mógł im powiedzieć: …wy wiecie. Lecz było jeszcze coś, o czym oni nie wiedzieli, i dlatego Piotr przybliżył im te nadzwyczaj ważne zagadnienia. Rozpoczął wspominając rzecz zadziwiającą – wzbudzenie z martwych ukrzyżowanego Jezusa. Następnie powiedział im, co Jezus przykazał zwiastować apostołom i o czym polecił im świadczyć: że On sam został przez Boga wyznaczony na sędziego żywych i umarłych. Każdy człowiek, prędzej czy później, będzie miał do czynienia z Jezusem Chrystusem. Zanim jednak ten wzgardzony Jezus z Nazaretu zasiądzie na sędziowskim tronie, wszystkim ludziom zwiastowana jest ewangelia zbawienia: …każdy, kto w niego wierzy, dostąpi odpuszczenia grzechów przez imię jego (Dz.Ap. 10,43). Otrzymać przebaczenie w imieniu sędziego – jakie to wspaniałe! ",
        "bookID": 5,
        "verseRange": "10,34–10,43"
    },
    {
        "id": 324,
        "title": "Dzieje Apostolskie 10,44–48",
        "text": "Gdy Piotr jeszcze przemawiał, Duch Święty zstąpił na wszystkich słuchaczy. Skutki tego były takie same jak w dniu Zielonych Świąt, w dniu wylania Ducha Świętego na wierzących Żydów. Czegoś takiego nie spodziewali się towarzysze Piotra – czytamy, że oni „zdumieli się”. Lecz Bóg zna ludzkie serca. On widział, że ci ludzie pochodzący z pogan zrozumieli i natychmiast przyjęli we wierze słowo zwiastowane przez Piotra. Tak, oni przybyli na to miejsce z ufnością i pragnęli przyjąć wszystko to, co Bóg chciał im przekazać przez swego sługę. Na podstawie wiary, którą Bóg widział w ich sercach, natychmiast zesłał na nich Ducha Świętego (Efez. 1,13). Piotr, będąc pod wrażeniem tego, co się stało, powiedział: Czy może ktoś odmówić wody, aby ochrzcić tych, którzy otrzymali Ducha Świętego jak i my? Jeśli Bóg przez Ducha Świętego przyłączył tych ludzi do zgromadzenia, do jednego ciała, nikt nie mógł zabronić im wejść poprzez chrzest do grona chrześcijan. Przyjrzyjmy się, czym różni się ten fragment od Dz. Ap. 2. Zanim wierzący Żydzi otrzymali Ducha Świętego, musieli najpierw przez chrzest oddzielić się od niewierzącej reszty narodu żydowskiego i stanąć po stronie odrzuconego i ukrzyżowanego Chrystusa. Natomiast wierzący z pogan otrzymali Ducha Świętego w momencie, gdy uwierzyli Zbawicielowi, a następnie przez chrzest poświadczyli, że stali się Jego uczniami. ",
        "bookID": 5,
        "verseRange": "10,44–10,48"
    },
    {
        "id": 325,
        "title": "Dzieje Apostolskie 11,1–18",
        "text": "Chrześcijanie pochodzący z Żydów mieli ogromny problem z zaakceptowaniem faktu zakończenia się okresu zakonu i rozpoczęcia czasu łaski, który nastał po śmierci krzyżowej Pana Jezusa. Ich uprzedzenie do pogan bardzo utrudniało rozpowszechnianie się ewangelii. Kiedy Piotr przyszedł do Jerozolimy, rodowici Żydzi zarzucali mu niewłaściwe postępowanie. W 10 rozdziale Duch Boży przedstawił nam historię nawrócenia Korneliusza i jego domu, a teraz powtarza to wszystko jeszcze raz. Bóg chce, aby wierzący Żydzi zrozumieli Jego suwerenne działanie w okresie łaski i dlatego cierpliwie im to wyjaśnia. W wierszu 14 znajdujemy jeszcze jedną znaczącą uwagę. Chociaż Korneliusz przed przyjściem Piotra posiadał już życie z Boga, nie był jeszcze „uratowany” w świetle nauki Nowego Testamentu. Pod pojęciem „ratunek” należy rozumieć pełną świadomość swojego zbawienia, a tę może osiągnąć jedynie ten, kto usłyszy całą ewangelię i przyjmie ją z wiarą. Kiedy Duch Święty zstąpił na słuchających, Piotr przypomniał sobie słowa Pana o chrzcie Duchem Świętym. Rozpoznał w tym dopełnienie tego wydarzenia, które nastąpiło w dniu Zielonych Świąt. Tak, Bóg w jednym Duchu ochrzcił w jedno ciało zarówno wierzących Żydów, jak i wierzących pogan (1. Kor. 12,13). Wydaje się, że bracia to wszystko zrozumieli i ucieszyli się, że również poganom Bóg otworzył drzwi do zbawienia. ",
        "bookID": 5,
        "verseRange": "11,1–11,18"
    },
    {
        "id": 326,
        "title": "Dzieje Apostolskie 11,19–30",
        "text": "W 19 wierszu podjęty zostaje wątek przerwany w Dz. Ap. 8,1. Na skutek prześladowań ewangelia bardzo się rozpowszechniła. Po tym, jak Bóg użył apostoła Piotra, aby narodom otworzyć drzwi ewangelii, w wierszu 20 czytamy o innych mężach zwiastujących poganom ewangelię o Panu Jezusie Chrystusie. Grecy nie byli bogobojni jak Korneliusz – oni byli bałwochwalcami. Lecz Bóg działał także w ich sercach. Wielu uwierzyło temu zwiastowaniu i nawróciło się do Pana (por. 1. Tes. 1,9). Dzięki temu w Antiochii powstało zgromadzenie składające się w większości z nawróconych pogan. Kiedy zgromadzenie w Jerozolimie dowiedziało się o tym wielkim dziele, którego Pan dokonał w Antiochii, wysłało tam Barnabę, aby odwiedził wierzących. Jak bardzo on się ucieszył, gdy zobaczył, co sprawiła Boża łaska w życiu wierzących z pogan! Lecz Barnaba zachęcał ich także, aby trwali przy Panu, gdyż wiedział, że diabeł przez zwodnicze pokusy ze strony świata lub przez prześladowania będzie chciał odwieść ich z drogi prawdy. Zauważył również, że ci młodzi wierzący potrzebują pouczenia, dlatego przyprowadził do nich Pawła. Jak bardzo błogosławiona była służba tych dwóch mężów! Zachowanie wierzących z Antiochii było tak przykładne, że otaczający ich ludzie nazwali ich „chrześcijanami” (wł. „chrystianami”). W ich sercach mieszkał Chrystus i ludzie od razu to zauważyli. W końcowych wierszach widzimy efekty wzajemnej miłości. Wierzący z Antiochii wspomogli potrzebujących w Jerozolimie. ",
        "bookID": 5,
        "verseRange": "11,19–11,30"
    },
    {
        "id": 327,
        "title": "Dzieje Apostolskie 12,1–6",
        "text": "W czasie, kiedy ewangelia rozpowszechniała się wśród pogan, w Jerozolimie król Herod ponownie zaczął prześladować chrześcijan. Najpierw zamordował apostoła Jakuba. Następnie kazał aresztować Piotra. Miał zamiar w czasie Paschy stawić go przed trybunałem i skazać na śmierć. Plan ten podobał się Żydom i dlatego popierali Heroda. Zgromadzenie w oczekiwaniu na osądzenie uwięzionego Piotra dobrze wykorzystywało czas, nieustannie modląc się do Boga. Chociaż Bóg wie wszystko, co dzieje się w naszym życiu, to jednak pragnie, abyśmy przynosili mu nasze potrzeby w modlitwie, aby mógł na nie odpowiedzieć (Mat. 7,7–8; Jak. 4,2b). Zauważmy, że modlitwa wierzących była szczera, społeczna (całego zgromadzenia), konkretna (za Piotra) i usilna lub nieustanna. Czy tym charakteryzują się również nasze modlitwy? Na takie modlitwy odpowiada Bóg. Również w tym przypadku odpowiedział. Wiersz 6 mówi o dwóch ważnych rzeczach. Herod zastosował wszelkie środki ostrożności bojąc się, aby ten znaczący więzień w ostatniej chwili mu nie uciekł. My jednak wiemy, że były to wręcz śmieszne zabezpieczenia w porównaniu do Bożych możliwości! A co z Piotrem? W noc, która mogła być jego ostatnią, spał sobie spokojnie i tak mocno, że anioł musiał go trącić w bok, aby go obudzić. Piotr czuł się spokojny w mocnych i pewnych rękach swojego Pana, za którego kiedyś był gotów oddać swoje życie. ",
        "bookID": 5,
        "verseRange": "12,1–12,6"
    },
    {
        "id": 328,
        "title": "Dzieje Apostolskie 12,7–17",
        "text": "Bardzo interesujące jest to, kiedy i w jaki sposób Bóg wysłuchał modlitwy zgromadzenia. Kiedy? W ostatnią noc, gdy z ludzkiego punktu widzenia sytuacja była beznadziejna. Pomyślmy tylko o łańcuchach, zamkniętych drzwiach i bramach, o pilnujących strażnikach. W jaki sposób? Bóg posłał anioła, aby uwolnił Jego sługę. Jak głęboko spał Piotr, że anioł musiał mu dokładnie wytłumaczyć, co ma zrobić! Dopiero wtedy, gdy anioł zniknął, a Piotr był już jakiś czas na wolności, dotarło do niego, co się właściwie stało. Gdzie skierował Piotr swoje pierwsze kroki? Do domu Marii, gdzie wielu zgromadzonych modliło się za nim. Kiedy jednak uwolniony Piotr stanął przed drzwiami, nie uwierzono, że to on. Boża odpowiedź na ich modlitwy przerosła ich wiarę. Jak często jesteśmy podobni do tych wierzących! Prosimy Boga o jakąś rzecz, ale w naszych sercach brakuje zaufania. Jeśli On pomimo tego nas wysłucha w swojej łasce, jesteśmy tym bardzo zaskoczeni. Wiersz 17 pokazuje nam, że wierzący powinni być ostrożni i nie postępować lekkomyślnie. Piotr wiedział, że jest poszukiwany. I chociaż Bóg uwolnił go w cudowny sposób z ręki Heroda, Piotr nie miał zamiaru kusić losu i dać się po raz drugi uwięzić. Jeszcze w tę samą noc opuścił Jerozolimę. ",
        "bookID": 5,
        "verseRange": "12,7–12,17"
    },
    {
        "id": 329,
        "title": "Dzieje Apostolskie 12,18–25",
        "text": "Możemy spróbować jedynie sobie wyobrazić popłoch, jaki zapanował wśród żołnierzy, kiedy zorientowali się, że Piotr uciekł – szczególnie wśród tych, pomiędzy którymi Piotr spał skuty łańcuchami. Na cóż się zdały ich wyjaśnienia, skoro Herodowi zależało na tym, aby Piotr pozostał w więzieniu, ten zaś zniknął bez wieści? W swoim gniewie kazał więc stracić wartowników. Dla niego sprawa była zamknięta, dlatego opuścił Judeę i udał się do Cezarei. Jednak dla Boga nie był to koniec. Duch Boży podaje kilka szczegółów odnośnie uprawiania w tamtym czasie polityki, aby pokazać nam, jak Bóg rozprawił się z Herodem. Ten brutalny władca kazał sobie oddawać cześć. Na jego mowę lud odpowiedział: „Boży to głos, a nie ludzki”. Cześć, która należała się Panu, Herod przypisywał sobie. Bóg więc znowu posłał swojego anioła. Tym razem po to, aby porazić tego wyniosłego człowieka straszną, śmiertelną plagą. Tak, Bóg nie da się z siebie naśmiewać i nikomu nie odda swojej chwały (Gal. 6,7; Izaj. 42,8). Podczas tych wydarzeń zasiane ziarno Słowa Bożego padło na żyzną glebę wielu serc i przyniosło owoc – Słowo Boże rosło i rozszerzało się. Barnaba i Saul, słudzy Pana, którzy przynieśli dar z Antiochii do Jerozolimy, po spełnieniu swojego zadania udali się w drogę powrotną. ",
        "bookID": 5,
        "verseRange": "12,18–12,25"
    },
    {
        "id": 330,
        "title": "Dzieje Apostolskie 13,1–4",
        "text": "W rozdziale 13 rozpoczyna się druga część Dziejów Apostolskich, która opisuje, jak Duch Święty działał poprzez służbę apostoła Pawła. W rozdziale 11 czytaliśmy, w jaki sposób powstało zgromadzenie w Antiochii – zgromadzenie składające się w większości z pogan. Teraz widzimy, że Pan dał pięć różnych darów dla zbudowania tamtych wierzących. Zadziwiające, jak różne było pochodzenie tamtejszych braci – prawdopodobnie jeden z nich był czarnoskóry. Oni wspólnie służyli wierzącym, a także Panu. Jednak Duch Święty wyraźnie im pokazał, że dwóch z nich ma zostać odłączonych do specjalnego zadania. Mają pójść tam, gdzie ewangelia łaski jeszcze nie dotarła. Dlaczego w wierszu 3 czytamy, że wszyscy „modlili się i pościli”? „Wszyscy” prawdopodobnie oznacza całe zgromadzenie (por. 14,26). Prosili Boga, aby i oni właściwie zrozumieli to szczególne zadanie powierzone Saulowi i Barnabie. Zauważywszy w całej sprawie kierownictwo Boże, włożyli na nich ręce, wyrażając przez to jednomyślność i jedność z nimi. Włożenie rąk nie miało nic wspólnego z praktykowaną dzisiaj ordynacją. To nie ludzie, lecz Pan powołuje do służby. Pan już od dawna przewidział tych mężów do swojej służby. Teraz zostali wysłani nie przez zgromadzenie, ale przez Pana. Cała sprawa wyszła od Niego. ",
        "bookID": 5,
        "verseRange": "13,1–13,4"
    },
    {
        "id": 331,
        "title": "Dzieje Apostolskie 13,5–12",
        "text": "Ponieważ Barnaba urodził się na Cyprze, pierwszym celem podróży Pawła i Barnaby była właśnie ta wyspa. Głosiciele ewangelii wzięli sobie jako towarzysza Jana zwanego Markiem, krewnego Barnaby. Mąż ten został później użyty przez Ducha Świętego, aby napisać Ewangelię Marka. Zanim to jednak nastąpiło, musiał jako sługa lepiej poznać samego siebie i swoje własne ułomności. Po tym, jak Barnaba i Saul po raz pierwszy głosili Żydom w synagodze Słowo Boże, przemierzywszy całą wyspę, spotkali pewnego znamienitego człowieka interesującego się zwiastowanym przez nich Słowem. Od razu jednak pojawił się ktoś, kto starał się, aby serce Sergiusza nie otwarło się na ewangelię. Przeciwnikiem tym był Elymas, Żyd czarnoksiężnik, fałszywy prorok, który nazywał siebie Bar Jezus („syn Jezusa”) – człowiek, który zaprzedał się diabłu. Używając go jako narzędzia, szatan próbował przeciwstawić się działaniu Ducha Bożego. Lecz Paweł mógł doświadczyć tego, że: …Ten, który jest w was, większy jest aniżeli ten, który jest na świecie. W mocy Ducha Świętego zgromił fałszywego proroka, a Pan poraził go ślepotą. Paweł nazwał go „synem diabelskim”. Nie każdego niewierzącego można w ten sposób określić. Jedynie wtedy, gdy ktoś jawnie staje po stronie Bożego przeciwnika (np. Kain – por. 1. Jana 3,12). Prokonsul jednak uwierzył – przekonał go nie tyle cud, który oglądał, co nauka Pana. ",
        "bookID": 5,
        "verseRange": "13,5–13,12"
    },
    {
        "id": 332,
        "title": "Dzieje Apostolskie 13,13–22",
        "text": "Z Cypru pożeglowali do Perge oraz Pamfi lii, w okolice dzisiejszej Turcji. Nie wiemy, dlaczego ich pomocnik Marek opuścił obydwu misjonarzy i powrócił do Jerozolimy. Być może nie był przygotowany na znoszenie tak wielu trudów podróży lub trudów wykonywanej służby. Następnym etapem ich podróży była Antiochia Pizydyjska. Tam w pierwszej kolejności szukali Żydów. Apostołowi Pawłowi zawsze leżało na sercu głoszenie ewangelii swoim ziomkom. Oni znali pisma Starego Testamentu, więc to im pragnął Paweł zwiastować Mesjasza, na którego tak długo czekali. W tamtejszej synagodze zetknęli się z dwoma grupami ludzi: z Żydami oraz z tymi, którzy się bali Pana. W ten sposób Duch Święty określa pochodzących z pogan prozelitów. Tym właśnie słuchaczom Paweł, poproszony o zabranie głosu, przedstawia fragmenty historii Izraela. Jak bardzo Bóg troszczył się o ten naród! Jak bardzo wstawiał się za nim! Przez czterdzieści lat pielęgnował go na pustyni. Pomimo ciągłego szemrania i buntowania się dał mu chleb z nieba, wodę ze skały i okazywał wiele innych dobrodziejstw. W wierszu 22 Paweł opowiada o królu Dawidzie, mężu według serca Bożego. Określenie to nie oznacza jednak, że Dawid był bezgrzeszny. Ze Słowa Bożego wiemy, że popełnił ciężki grzech, ale otrzymał też pełne Boże przebaczenie. Jednak jeśli chodzi o jego panowanie, to postępował on zgodnie z Bożą wolą. ",
        "bookID": 5,
        "verseRange": "13,13–13,22"
    },
    {
        "id": 333,
        "title": "Dzieje Apostolskie 13,23–31",
        "text": "Kontynuując swoją mowę Paweł przechodzi od króla Dawida do prawdziwego Syna Dawida – Pana Jezusa Chrystusa. On jest tym obiecanym Wybawcą. Tylko ludzie, którzy pokutują za swoje grzechy, mogą zostać rzeczywiście uratowani. Dlatego Paweł wspomina Jana Chrzciciela, który głosił chrzest pokuty. Następnie zwraca się ponownie do dwóch grup ludzi siedzących w synagodze, mówiąc: „nam to została posłana wieść o tym zbawieniu”. W wierszach 27–31 Paweł opisuje fundament naszego zbawienia: śmierć i zmartwychwstanie Pana Jezusa. Ukrzyżowanie Zbawiciela przez Żydów było czymś strasznym. Ale było to także wypełnieniem proroctw m. in. z Psalmu 22 oraz z Księgi Izajasza 53. Właśnie pod tym kątem przedstawia Paweł Żydom śmierć Chrystusa. Potem jednak czytamy: Lecz Bóg wzbudził go z martwych. Zmartwychwstanie Pana było dziełem Boga. On udowodnił przez to, że dokonane dzieło wykupienia odpowiadało wszystkim świętym Bożym pragnieniom. To, co uczynił Jego Syn, w pełni Go zadowoliło. Dlatego teraz daje wszystkim ludziom swoją łaskę. Zmartwychwstanie Jezusa Chrystusa jest podstawą chrześcijaństwa. Dlatego też w Dziejach Apostolskich wielokrotnie znajdujemy potwierdzenie tego wydarzenia. Kiedy Paweł o tym mówił, żyło jeszcze wielu naocznych świadków zmartwychwstania. ",
        "bookID": 5,
        "verseRange": "13,23–13,31"
    },
    {
        "id": 334,
        "title": "Dzieje Apostolskie 13,32–41",
        "text": "Świadectwo o zmartwychwstaniu Pana Jezusa Paweł nazywa dobrą nowiną o obietnicy danej ojcom. Jest oczywiste, że proroctwa Dawida nie odnosiły się do niego samego, gdyż on umarł, a jego ciało obróciło się w proch. Słowa z psalmów i proroków odnoszą się do Chrystusa, którego wzbudził Bóg i który nie oglądał skażenia. Kiedy Paweł w wierszu 38 rozpoczyna słowami: Niechże więc będzie wam wiadome, mężowie bracia, to nie chodzi mu już o coś, co Żydzi znali ze Starego Testamentu. Przebaczenie grzechów i usprawiedliwienie z wiary to elementy przesłania nowotestamentowego, które Bóg objawił apostołom przez swojego Ducha. Nam zaś zostało ono przekazane przez Ducha Świętego w natchnionym Słowie Bożym Nowego Testamentu (por. 1. Kor. 2,9–13). Treścią cudownego przesłania ewangelii Bożej łaski jest osoba Pana Jezusa. Zostało to potwierdzone w tych wierszach, w których czytamy, że przez Tego zwiastowane jest przebaczenie grzechów i w Nim bywa usprawiedliwiony każdy, kto wierzy. Na tych, którzy słyszeli ewangelię, spoczywa wielka odpowiedzialność. O tym wspomina Paweł przy końcu swojej mowy. Ostrzega słuchaczy, aby nie zamykali swojego serca w niewierze. Jeśli odrzucą zwiastowane zbawienie w Jezusie Chrystusie, wtedy wypełni się na nich proroctwo Habakuka (Dz.Ap. 13,41). Jakże byłoby to straszne! ",
        "bookID": 5,
        "verseRange": "13,32–13,41"
    },
    {
        "id": 335,
        "title": "Dzieje Apostolskie 13,42–52",
        "text": "Zwiastowane słowo nie pozostało bez echa. Wielu słuchaczy otwarło swoje serca na prawdę ewangelii i we wierze przyjęło ofertę łaski. Byli oni napominani przez Barnabę i Saula, aby trwali w łasce Bożej. Czy nie istniało niebezpieczeństwo, że gdy będą prześladowani przez Żydów, znowu wrócą do zasad zakonu? Żydzi nie mogli zrozumieć, że na gruncie łaski znikają wszelkie dotychczasowe różnice między ludźmi, dlatego byli zazdrośni o pogan. Żydzi przestali być uprzywilejowani. Bóg uważa ich teraz za takich samych grzeszników jak pogan. Łaska wszystkich traktuje jednakowo (Rzym. 3,23; 10,12.13). Tego nie mogła znieść żydowska duma. Jakie straszne słowa skierowane zostały do niewierzących Żydów (w. 46), a jak wspaniałe do tych, którzy nie posiadali żadnych obietnic, a pomimo tego Bóg oferuje im zbawienie! Radość pogan jest w pełni uzasadniona. Cytat z Izajasza 49,6 pokazuje, że światło i zbawienie dla innych narodów było już od dawna w Bożych planach. Ci, którzy przyjęli Słowo Boże, nieśli je dalej. Żydzi nie przyglądali się temu bezczynnie. Udało im się wzniecić prześladowanie przeciwko Pawłowi i Barnabie i wygnać ich z tego okręgu. Słudzy Pana musieli odejść, ale szczęśliwi uczniowie pozostali na miejscu, ponieważ Pan był z nimi. ",
        "bookID": 5,
        "verseRange": "13,42–13,52"
    },
    {
        "id": 336,
        "title": "Dzieje Apostolskie 14,1–7",
        "text": "Skoro Żydom najpierw miało być opowiadane Słowo Boże (jak powiedział Paweł w Antiochii), to także w Ikonium apostoł postępuje zgodnie z tymi słowami. Znowu najpierw udaje się do synagogi. I znów czytamy o tłumie ludzi – Żydach i Grekach – którzy uwierzyli. Lecz i tutaj ujawnia się duma niewiernych Żydów, którzy sprzeciwiali się ewangelii i podburzali lud przeciwko wierzącym. Prześladowanie nie było początkowo tak silne jak w Antiochii. Słudzy Pana mogli pomimo sprzeciwu przez dłuższy czas wypełniać swoje zadanie. Pan dał głoszonemu słowu łaski szczególną moc i potwierdził je znakami i cudami. W tamtych czasach było podobnie jak dzisiaj. Ludzi dzielił ich stosunek do Pana Jezusa. Nie wszyscy, którzy są skonfrontowani z ewangelią, przyjmują ją. Odrzucenie tego przesłania jest równoznaczne z odrzuceniem Zbawiciela oraz z prześladowaniem tych, którzy wierzą. Rozłam, jaki miał wtedy miejsce w Ikonium, przepowiedział Pan Jezus w Ewangelii Mateusza 10,34–36. Pokój na ziemi nastanie dopiero w Tysiącletnim Królestwie, kiedy wszyscy żyjący wówczas ludzie uznają i przyjmą Pana Jezusa i poddadzą się Jego panowaniu. Bóg strzegł w Ikonium życia swoich sług i w odpowiednim czasie umożliwił im ucieczkę. Musieli oni wprawdzie opuścić to miasto, lecz ich zapał i odwaga nie przygasły. ",
        "bookID": 5,
        "verseRange": "14,1–14,7"
    },
    {
        "id": 337,
        "title": "Dzieje Apostolskie 14,8–18",
        "text": "Kiedy apostoł Paweł głosił ewangelię w Listrze, wśród słuchaczy był człowiek chromy od urodzenia. Ta fi zyczna niepełnosprawność nie miała jednak wpływu na jego serce. On chętnie przyjął głoszone słowo i zaufał Panu Jezusowi. Wiarę tę zauważył Paweł i rozkazał mu stanąć na nogi. I tak się stało – chory wyzdrowiał. Mąż ten pokazuje nam, co może zdziałać ewangelia w sercu i w życiu każdego grzesznego człowieka. W naszym grzesznym stanie nie potrafi liśmy sami zbliżyć się do Boga. Od naszego nawrócenia możemy prowadzić życie ku chwale i uwielbieniu Boga, naśladując Pana Jezusa i będąc posłuszni Słowu Bożemu. Czy nie jest to cud? Ludzie, którzy widzieli ten cud, chcieli oddać cześć Pawłowi i Barnabie, gdyż uznali ich za bogów, dlatego próbowali złożyć im ofi arę. Jakaż różnica w porównaniu z sytuacją w Ikonium, gdzie chciano ich ukamienować! To szatan zmienił swoją taktykę. Najpierw chciał ich zabić, a teraz wystawia ich na próbę, czy pozwolą sobie oddać cześć jak bogom. Paweł i Barnaba oburzyli się i tłumaczyli, że są zwykłymi ludźmi. Bardzo interesujące są słowa Pawła. Przed żydowskim audytorium podpiera się on cytatami ze Starego Testamentu, natomiast kiedy przemawia do pogan, podkreśla wszechmoc Stwórcy i wzywa do odwrócenia się od bałwochwalstwa do żywego Boga. ",
        "bookID": 5,
        "verseRange": "14,8–14,18"
    },
    {
        "id": 338,
        "title": "Dzieje Apostolskie 14,19–28",
        "text": "Jak niestałe jest ludzkie serce. Dowodzą tego mieszkańcy Listry. Najpierw potraktowali Pawła i Barnabę jak bogów, a później pod wpływem Żydów z Ikonium, gotowi byli ich ukamienować. Ale służba apostoła Pawła nie została jeszcze zakończona. Dlatego w tym krytycznym momencie Bóg zainterweniował, dokonując cudu i darował Pawłowi siły i zdrowie. Tak więc obydwaj misjonarze udali się dalej, do Derbe. Dotarłszy tam, zawrócili tą samą drogą. Dotychczas byli czynni jako ewangeliści, teraz jako pasterze. Pokrzepiali, zachęcali i napominali uczniów Pańskich. Uświadamiali im także, że bycie chrześcijaninem wiąże się z prześladowaniami (por. Jana 15,19–20). W drodze powrotnej ustanawiali starszych, powierzając im służbę pasterską (1. Tym. 3,1–5); 1. Piotra 5,1–3). Jednak samych wierzących nie powierzali starszym, lecz Panu i Jego łasce (Dz.Ap. 20,20). W końcu wrócili do miejsca, z którego wyszli, do Antiochii w Syrii. Tamci wierzący polecali ich wcześniej Bożej łasce. Teraz mogli oglądać, jak cudownie Bóg działał podczas całej podróży otwierając poganom drzwi wiary. Wielu skorzystało z tej łaski i przez wiarę w Pana Jezusa znalazło życie wieczne. ",
        "bookID": 5,
        "verseRange": "14,19–14,28"
    },
    {
        "id": 339,
        "title": "Dzieje Apostolskie 15,1–5",
        "text": "W rozdziale 11 czytaliśmy, jak bracia z Jerozolimy zrozumieli, że: „…i poganom dał Bóg upamiętanie ku żywotowi”. Lecz teraz przyszli do Antiochii pewni ludzie z Judei, którzy wprawdzie temu nie zaprzeczali, lecz uważali, że wierzącym z pogan należy postawić pewne wymagania, aby przez nie związali się z systemem zakonnym. Temu błędnemu myśleniu przeciwstawili się Paweł z Barnabą, gdyż było to podważenie doskonałego dzieła Pana Jezusa i bezwarunkowej Bożej łaski. Ponieważ powstał spór, zgromadzenie w Antiochii postanowiło wysłać Pawła i Barnabę oraz innych braci do Jerozolimy, aby omówić tę sprawę z apostołami i starszymi. Sam Bóg dał apostołowi Pawłowi do zrozumienia, że musi pojechać do Jerozolimy (Gal. 2,2). Gdyby w Antiochii podjęto niezależną od innych zborów decyzję, szybko mogłoby dojść do rozłamu w zgromadzeniu. W czasie drogi do Jerozolimy obydwaj misjonarze opowiadali wszędzie o „nawróceniu pogan”, co bardzo radowało słuchających. Również w Jerozolimie rozpoczęli relacją o tym, co Bóg zdziałał za ich pośrednictwem. Dopiero wtedy, kiedy bracia uważający siebie samych za faryzeuszy przedstawili swoje żądania odnośnie zachowywania zakonu, apostołowie zaczęli omawiać powstały w Antiochii problem. ",
        "bookID": 5,
        "verseRange": "15,1–15,5"
    },
    {
        "id": 340,
        "title": "Dzieje Apostolskie 15,6–12",
        "text": "Piotr, którego Bóg użył, aby poganom otworzyć drzwi do Królestwa Bożego, po bezowocnej dyskusji sam rozstrzygnął powstały problem. Jeszcze raz przypomniał o wydarzeniach, które miały miejsce w domu Korneliusza. Bóg darował poganom przyjmującym z wiarą ewangelię Ducha Świętego, tak samo jak udzielił go Żydom w dniu Zielonych Świąt. Przez to Bóg jasno pokazał, że nie zależy Mu na zewnętrznych rytuałach, czy na uczynkach, lecz jedynie na wierze. Ratunek można uzyskać jedynie na podstawie wiary. Wiersz 10 pokazuje, czym właściwie jest zakon: jarzmem, którego nikt nie jest w stanie unieść. Oprócz Pana Jezusa nie było nikogo, kto byłby w stanie zawsze przestrzegać Bożych przykazań. Jarzmo, które obecnie nosi wierzący, jest miłym i lekkim jarzmem Pana Jezusa. Polega ono na posłuszeństwie. Dlatego w wierszu 11 Piotr z przekonaniem mówi o tym, że Żydzi mogą zostać uratowani w ten sam sposób co poganie – przez Bożą łaskę. Nie inaczej! Ona ratuje zarówno pogan, jak i Żydów – pogan z przekleństwa bałwochwalstwa, a Żydów z niewoli zakonu. Słowa Barnaby i Pawła mówiące o ich przeżyciach w czasie podróży misyjnej potwierdziły to, co powiedział apostoł Piotr. Apostołowie mogli podzielić się tym, czego doświadczyli, gdy ludzie nawracali się i stawali się bogobojni, a także opowiedzieć o tym, jak Bóg potwierdzał to wszystko znakami i cudami. ",
        "bookID": 5,
        "verseRange": "15,6–15,12"
    },
    {
        "id": 341,
        "title": "Dzieje Apostolskie 15,13–21",
        "text": "Po tym, jak Paweł i Barnaba zdali relację z podróży, głos zabrał Jakub. Ten mąż był cielesnym bratem Pana Jezusa i należał do tych, którzy w zgromadzeniu w Jerozolimie posiadali wielki autorytet (Gal. 1,19; 2,9.12). Chociaż uwierzył on Panu Jezusowi, wydaje się, że nadal był bardzo przywiązany do zakonu. Właśnie Jakuba użył Bóg, aby w czasie tej rozmowy przekazał bardzo ważną prawdę. Jakub poparł słowa Piotra, a następnie na podstawie Starego Testamentu dowodził, że dopiero nadejdzie czas, kiedy Izrael zostanie odbudowany, a przez niego spłynie błogosławieństwo na inne narody. W obecnym czasie, tzn. w czasie łaski, Bóg ratuje pojedynczych ludzi ze wszystkich narodów. Wszyscy, którzy przez wiarę w Pana Jezusa stali się Bożą własnością, tworzą obecnie „lud dla Jego imienia” – zgromadzenie. Jakub polecił wszystkim obecnym na spotkaniu braciom, aby nie nakładali na wierzących z narodów zakonnych przepisów. Chrześcijanie mieli jednak stronić od czterech konkretnych rzeczy: bałwochwalstwa i wszeteczeństwa (które były wśród pogan czymś normalnym, ale w oczach Bożych były złe), a także powstrzymać się od tego, co zadławione i od krwi, o czym Bóg mówił już w czasach Noego (1. Mojż. 9,4). Niestety dzisiaj wielu ludzi lekceważy to przykazanie, chociaż uważa się za chrześcijan. ",
        "bookID": 5,
        "verseRange": "15,13–15,21"
    },
    {
        "id": 342,
        "title": "Dzieje Apostolskie 15,22–29",
        "text": "Kiedy apostołowie i starsi omówili tę kwestię, całe zgromadzenie powzięło pewne postanowienie. Napisali list do wierzących wywodzących się z pogan i przesłali go do Antiochii przez dwóch przywódców wybranych z ich grona – Judę i Sylasa, wraz z Pawłem i Barnabą. List zawierał godne uwagi szczegóły, których nie powinniśmy przeoczyć. Na początku jasno zostało powiedziane, że ci ludzie, siejący niepokój w Antiochii, postępowali w sposób niezgodny z postanowieniami zgromadzenia w Jerozolimie. Poza tym zgromadzenie całkowicie poparło Barnabę i Pawła. Kiedy ci dwaj przybyli do Jerozolimy, spotkali się początkowo z brakiem zaufania, a ich służbę podważano. Teraz jednak zostali określeni jako „ludzie, którzy oddali życie swoje dla imienia Pana naszego Jezusa Chrystusa”. Przez wysłanie do Antiochii Judy i Sylasa została poświadczona i wzmocniona społeczność wewnątrz Bożego zgromadzenia. Na początku rozmowy Piotr zaświadczył o tym, co Bóg sprawił na ich oczach w domu Korneliusza. Następnie Paweł i Barnaba opowiedzieli o Bożych czynach wśród pogan, a na końcu Jakub przytoczył pisma Starego Testamentu, które potwierdziły Boże działanie. Tak więc mogli napisać: „Postanowiliśmy bowiem, Duch Święty i my…”. Byli przekonani, że to Pan pokierował całą tą sprawą. ",
        "bookID": 5,
        "verseRange": "15,22–15,29"
    },
    {
        "id": 343,
        "title": "Dzieje Apostolskie 15,30–41",
        "text": "Diabeł chciał, aby pomiędzy zborem w Antiochii a tym w Jerozolimie nastąpiło rozdwojenie. Jednak za sprawą Bożej łaski problem ten został właściwie rozwiązany. Zarówno napisany list, jak i wypowiedziane przez braci z Jerozolimy słowa, były dla wierzących z Antiochii pociechą, radością i zachętą. Pomimo ważnej pracy, jaką wykonywał Paweł w Antiochii, nie zapomniał także o swoim powołaniu. Pan powierzył mu szczególnego rodzaju zadanie (Dz. Ap. 26,15–18). Miał głosić ewangelię pogańskim narodom. Niestety, dobry początek jego drugiej podróży misyjnej przyćmiły brzemienne w skutki różnice pomiędzy nim a Barnabą. Ich przyczyną był Jan Marek, który zawiódł jako pomocnik podczas pierwszej podróży. Barnaba chciał dać mu jeszcze jedna szansę. Paweł przeciwnie, nie chciał zabrać tego niedoświadczonego młodego człowieka. W końcu ci dwaj słudzy Pana rozstali się. Jakie to smutne! Wydaje się, że Barnaba i Jan Marek tak bardzo śpieszyli się z odjazdem, że bracia nie mieli nawet możliwości pomodlić się za nimi. W Sylasie Paweł znalazł nowego towarzysza. Obaj poruczeni przez braci Bożej łasce, odwiedzili najpierw okolice, w których powstały zbory w czasie pierwszej podróży. Ich służba była obecnie służbą pasterską. ",
        "bookID": 5,
        "verseRange": "15,30–15,41"
    },
    {
        "id": 344,
        "title": "Dzieje Apostolskie 16,1–5",
        "text": "Akurat w Listrze, gdzie chciano Pawła ukamienować, spotkał młodego człowieka imieniem Tymoteusz, który później był dla niego wielką pomocą i prawdziwym pokrzepieniem. Ten młody mężczyzna uwierzył przez służbę apostoła Pawła, dlatego Paweł nazywa go potem „prawowitym synem” (1. Tym. 1,2). Po swoim nawróceniu stał się szczerym uczniem Pana Jezusa, a „bracia z Listry i Ikonium wystawili mu dobre świadectwo”. Zauważmy, że to nie Tymoteusz poleca sam siebie, lecz czynią to bracia, z którymi on przebywał. Paweł chciał zabrać tego wypróbowanego ucznia i uczynić go swoim towarzyszem. Obrzezanie Tymoteusza nie oznaczało, że sprzeciwiał się on postanowieniom powziętym w Jerozolimie i chciał wrócić do zasad zakonu. W przypadku Tymoteusza chodziło o pozbycie się tego, co mogło stanowić przeszkodę w dalszej służbie Panu. Ponieważ jego ojcem był Grekiem, dlatego nie został on obrzezany w dzieciństwie, przez co mógłby nie zostać przyjęty w kręgach żydowskich. Paweł o tym wiedział i dlatego obrzezał go („ze względu na Żydów, którzy mieszkali w owych okolicach”). Paweł nie był sługą działającym niezależnie. Swoje powiązania z Jerozolimą potwierdzał przez to, że na każdym miejscu wspominał o powziętych tam postanowieniach. Wiersz 5 opisuje owoce bogobojnej służby wśród wierzących. Zgromadzenia stawały się liczniejsze i wzrastały w poznanie. ",
        "bookID": 5,
        "verseRange": "16,1–16,5"
    },
    {
        "id": 345,
        "title": "Dzieje Apostolskie 16,6–15",
        "text": "W wierszach 6–12 widzimy, jak Bóg prowadził apostoła Pawła do Europy. Na początku czytamy, że Duch „przeszkodził im” głosić słowo w Azji. To, o czym myślał Paweł, nie było w zasadzie złe, ale w tamtej chwili Duch Święty miał inny zamiar – chciał poprowadzić go w innym kierunku. Duch Święty musiał przezwyciężyć jego wewnętrzny opór. Jeśli w wierszu 7 czytamy, że Duch Jezusa nie zezwolił im iść do Bitynii, to chodzi tutaj o poddanie i zależność naszego Pana Jezusa, kiedy żył jako człowiek na ziemi. Jego Duch Święty do niczego nie przymuszał. Ale czytamy, że w końcu Bóg otworzył Pawłowi drogę do Europy, przemawiając do niego w widzeniu. Jak wspaniale ukazuje się w tych wierszach zależność i posłuszeństwo sługi Pana! W Filippi początkowo nikt nie zwracał uwagi na misjonarzy. W sabat znaleźli nad rzeką miejsce, gdzie modlili się Żydzi, gdyż w Filippi prawdopodobnie nie było synagogi. Tam spotkali bogobojne kobiety zebrane na modlitwę. Jedną z nich była Lidia, sprzedawczyni purpury, która przysłuchiwała się uważnie słowom Pawła. Bóg w ciszy dokonywał w jej sercu swego dzieła. Ona uwierzyła ewangelii i przez chrzest ofi cjalnie wyznała, że należy do Pana Jezusa. Jemu pragnęła teraz służyć i naśladować Go. Od razu uwidoczniły się w niej pierwsze oznaki życia wiecznego. Zaprosiła sługi Pana do swojego domu. ",
        "bookID": 5,
        "verseRange": "16,6–16,15"
    },
    {
        "id": 346,
        "title": "Dzieje Apostolskie 16,16–24",
        "text": "Od wiersza 10 zmienia się forma relacji. Nagle pojawia się zaimek „my”, gdyż Łukasz, autor Dziejów Apostolskich, przyłącza się w Troadzie do Pawła i jego towarzyszy. Razem z nimi bierze udział w tym, co dzieje się w Filippi. Kiedy przybyli na modlitwę, zabiegła im drogę dziewczyna mająca ducha wieszczego, zarabiająca dla swoich panów wróżbiarstwem. Diabeł użył ją, aby ludzie zwrócili uwagę na Pawła i jego towarzyszy. Jego celem było zaszkodzić dziełu Pana. Kiedy nieuważnie czytamy te wiersze to stwierdzimy, że mówiła ona prawdę o Pawle i jego pomocnikach! Działania diabła zawsze przynoszą jedynie szkodę. W tym wypadku chciał on zwrócić uwagę mieszkańców Filippi na sługi Boże zamiast na Boga. Poza tym ta dziewczyna wypowiadała jedynie połowiczną prawdę. Ludzie ci nie tyle byli sługami Najwyższego, co sługami Bożymi, który objawił się w Panu Jezusie, zwycięzcy szatana na krzyżu. Paweł znosił tę sytuację przez wiele dni. Następnie pełen współczucia dla tej biednej dziewczyny rozkazał demonowi wyjść z niej w imieniu Pana Jezusa Chrystusa. I w tej godzinie została ona uwolniona. Kiedy pochlebstwa szatana nie przyniosły spodziewanego rezultatu, okazał się ryczącym lwem i wystąpił przeciwko ewangelistom. W krótkim czasie zostali oni pochwyceni i oskarżeni, sponiewierani i uwięzieni w ciemnym lochu, bez wyroku sądu. ",
        "bookID": 5,
        "verseRange": "16,16–16,24"
    },
    {
        "id": 347,
        "title": "Dzieje Apostolskie 16,25–34",
        "text": "Słudzy Pańscy siedzieli teraz z zakrwawionymi plecami i zakutymi w dyby nogami w więzieniu. O czym mogli myśleć w pierwszej połowie nocy? Być może pytali siebie: czy podróż do Macedonii była właściwym przedsięwzięciem? Czyżby widzenie nocne było jedynie iluzją? O północy ich wiara znów się wzmocniła i byli w stanie się modlić. Byli przy tym tak szczęśliwi, że rozpoczęli śpiewać pochwalne pieśni. Takich dźwięków jeszcze nie słyszano wśród tych więziennych murów. Nic więc dziwnego, że inni przysłuchiwali się temu. I wtedy Bóg przemówił w trzęsieniu ziemi. Poruszyło ono nie tylko więziennymi murami tak, że pootwierały się wszystkie drzwi i rozwiązały się wszystkie więzy, ale też poruszyło serce więziennego stróża. Powstrzymany od popełnienia samobójstwa stróż więzienny, który poprzedniego dnia tak bezwzględnie obszedł się z apostołami, drżący upadł do ich nóg. Zrozumiał, że jest zgubiony, dlatego zapytał: Panowie, co mam czynić, abym był zbawiony? Jak krótkie i konkretne jest przesłanie ewangelii: Uwierz w Pana Jezusa, a będziesz zbawiony ty, i twój dom! Bóg pragnie, aby wszyscy członkowie rodziny zostali zbawieni. Jeśli ktoś uwierzy najpierw zostaje pouczony przez Słowo, po czym ujawniają się pierwsze oznaki nowego życia – w tym przypadku była to miłość braterska. Kiedy ci, którzy uwierzyli, potwierdzili to przez chrzest, zapanowała wielka radość. ",
        "bookID": 5,
        "verseRange": "16,25–16,34"
    },
    {
        "id": 348,
        "title": "Dzieje Apostolskie 16,35–40",
        "text": "Świat zauważył, że słudzy Pańscy zostali źle potraktowani, dlatego chciał po cichu załatwić całą sprawę. Lecz Paweł powołał się na swoje obywatelstwo rzymskie – nie z powodu dumy czy egoizmu, lecz dlatego, że myślał o braciach w Filippi. Gdyby w jego sercu były te cechy, z pewnością wykorzystałby fakt posiadania obywatelstwa rzymskiego już wcześniej i w ten sposób uniknąłby cielesnej kary. Jako wierny naśladowca swojego Pana nie szukał on swoich racji, lecz dobra innych. Dla nowo powstałego zgromadzenia było bardzo istotne, czy Paweł i Sylas opuścili miasto po kryjomu jako ludzie, którzy przestąpili zakon i zakłócali spokój, czy też ofi cjalnie jako zrehabilitowani obywatele rzymscy. Zapewniło to wierzącym szacunek innych i uchroniło ich od prześladowań. Z postępowania Pawła uczymy się, że wierzący chrześcijanin może zwrócić uwagę światu na jego złe zachowanie, lecz nie powinien liczyć na świeckie prawo (1. Mojż. 21,25; Jana 18,23). Wiersze 39 i 40 wyraźnie pokazują, że Paweł nie mścił się i nie domagał się swoich praw. Nie chciał po prostu obciążać miejscowych braci skutkami swojego uwięzienia. Zaakceptował to, że został odrzucony przez świat, który nie chciał przyjąć ewangelii o Jezusie Chrystusie. ",
        "bookID": 5,
        "verseRange": "16,35–16,40"
    },
    {
        "id": 349,
        "title": "Dzieje Apostolskie 17,1–9",
        "text": "Wydaje się, że Łukasz pozostał w Filippi, podczas gdy Paweł i jego towarzysze powędrowali w dalszą drogę (nie spotykamy już w dalszej relacji zaimka „my”). Nie znamy żadnych szczegółów dotyczących wydarzeń w Amfi polis i Apolonii. W Tesalonice Paweł znowu odnalazł synagogę, gdyż dalej trzymał się zasady „najpierw Żydom”, i dlatego zawsze w pierwszej kolejności szedł do synagogi, aby rozmawiać ze swoimi rodakami. Och, jakże leżało mu na sercu zwiastowanie im Tego, na którego od dawna czekali! Na początku otwierał im pisma Starego Testamentu świadczące o Chrystusie. Kiedy przedstawił im już wszystkie fakty, było mu łatwiej wskazywać na osobę Pana Jezusa i dowodzić, że On bez wątpienia był obiecanym Mesjaszem. Niektórzy dawali się przekonać. Jego słowom uwierzyli nie tylko rodowici Żydzi, lecz także greccy prozelici i niemała liczba znamienitych kobiet. Niewierzących Żydów, którzy nie chcieli przyjąć Zbawiciela, ogarnęła zazdrość i próbowali przeszkodzić innym w przyjęciu ewangelii. To, o co oskarżyli Pawła i Sylasa, było tylko częściową prawdą. Dobra nowina rzeczywiście wywoływała wielkie zmiany w życiu grzesznych ludzi. Kiedy jednak oni przyjmowali Jezusa jako swojego Pana i Mistrza, pragnęli Go naśladować i być Jemu posłuszni, w żadnym wypadku nie buntowali się przeciwko cesarzowi (Rzym. 13,1–7). ",
        "bookID": 5,
        "verseRange": "17,1–17,9"
    },
    {
        "id": 350,
        "title": "Dzieje Apostolskie 17,10–21",
        "text": "Stosownie do wskazówek Pana z Ewangelii Mateusza 10,23, Paweł opuścił Tesaloniki, aby udać się do następnego miasta, do Berei. Tamci Żydzi byli szlachetniejszego usposobienia niż ci z Tesalonik. Oni porównywali wszystko to, co mówił Paweł, ze świętymi pismami Starego Testamentu. Następnie skłaniali się ku temu, co mówiło Słowo Boże i będąc przekonani o tym, że Paweł mówi prawdę, uwierzyli. Szatan nie może znieść tego, iż ludzie otwierają się na ewangelię i wierzą Słowu Bożemu. Przez niewierzących Żydów z Tesalonik udało się mu wywołać tak wielkie prześladowanie w Berei, że Paweł musiał opuścić miasto. Sylas i Tymoteusz pozostali w Berei, aby umacniać młodych wierzących, natomiast Paweł udał się do Aten, stolicy Grecji. Kiedy czekał w tym mieście na ich powrót, bardzo przeraził się bałwochwalstwem, w którym trwali mieszkańcy miasta. Pewien grecki fi lozof żyjący kilka lat przed Pawłem powiedział: „W Atenach łatwiej można znaleźć bożka niż człowieka”. W jaki więc sposób Paweł zwiastował im ewangelię? Po pierwsze rozmawiał z Żydami w synagodze, po drugie z tymi, których napotkał na rynku, a dotarłszy na Areopag jasno przedstawił ewangelię. ",
        "bookID": 5,
        "verseRange": "17,10–17,21"
    },
    {
        "id": 351,
        "title": "Dzieje Apostolskie 17,22–34",
        "text": "Grecy, którzy chcieli rozmawiać z Pawłem, kierowali się jedynie ciekawością, a nie potrzebą serca czy sumienia. Jednak apostoł wykorzystał tę okazję, aby tym wykształconym poganom zwiastować prawdziwego Boga, ewangelię o Jezusie. W 1. Kor. 9,20–22 wyjaśnia on, że zawsze starał się dopasować do ludzi, aby zdobyć ich serca. Kiedy przemawiał do Żydów, opierał się na pismach Starego Testamentu. Tutaj natomiast mówiąc do Greków, powołał się na stworzenie i Stwórcę. Na początku Paweł wskazał im na jeden z ołtarzy poświęcony „Nieznanemu Bogu”, który widział w mieście. Opierając się na tym, zwiastował im prawdziwego Boga, który wszystko stworzył i jest tak potężny, że nie może mieszkać w domu zbudowanym przez człowieka. On jest wszechobecny, wszechmocny i wszechwiedzący. Wszyscy ludzie należą do Jego stworzenia. Jednak ludzie coraz bardziej oddalali się od Boga na skutek grzechu, coraz bardziej pogrążali się w bałwochwalstwo, nic nie wiedząc o Bogu. Kiedy Pan Jezus przyszedł na ziemię jako człowiek i objawił nam Boga, skończyły się czasy niewiedzy. Bóg teraz oczekuje od ludzi, aby pokutowali, tzn. powrócili do Niego. Kto tego nie uczyni, może oczekiwać jedynie Bożego sądu. Wydaje się, że Paweł zakończył tymi słowami swoją mowę, gdyż nie czytamy więcej, aby zwiastował „dobrą nowinę o Jezusie”, tak jak w wierszu 18. ",
        "bookID": 5,
        "verseRange": "17,22–17,34"
    },
    {
        "id": 352,
        "title": "Dzieje Apostolskie 18,1–11",
        "text": "Odnosi się wrażenie, że Paweł nie przebywał długo w Atenach (Dz.Ap. 17,33; 18,1). Wielu tamtejszych fi lozofów i myślicieli szydziło z jego słów, a pozostali odłożyli na później decyzję pójścia za Jezusem. Uwierzyło jedynie niewielu. Z Aten Paweł udał się do Koryntu. Tam znalazł schronienie i pracę u pewnego żydowskiego małżeństwa, które musiało opuścić Rzym na skutek antysemickich rozporządzeń cesarza. Było to błogosławieństwem dla Akwili i Pryscylli, gdyż w ten sposób zetknęli się z ewangelią i nawrócili się. Tych dwoje spotykamy pięciokrotnie na kartach Nowego Testamentu. Stali się pełnymi oddania sługami swojego Pana i Zbawiciela. Żydzi z Koryntu nie byli tak szlachetni jak ci z Berei, więc Paweł musiał stamtąd odejść. Ponieważ nie chcieli uwierzyć, poszedł do pogan. Wielu z nich, pogrążonych w swoich grzechach, nawróciło się (por. 1. Kor. 6,9–11). Zauważmy Bożą kolejność ukazaną w wierszu 8. Jest ona aktualna do dzisiejszego dnia: 1) słuchanie, 2) wiara, 3) chrzest. Jak wielka jest Boża łaska, która pozyskała w takim grzesznym mieście tak wielu ludzi! Bóg widział pogrążonych w grzechu ludzi, których pragnął wyratować i uczynić umiłowanymi dziećmi. Paweł pozostał w tym mieście około 18 miesięcy. Miał on tam dużo pracy, ale i spotykał się z ciągłym sprzeciwem, dlatego Pan osobiście musiał go pokrzepić. ",
        "bookID": 5,
        "verseRange": "18,1–18,11"
    },
    {
        "id": 353,
        "title": "Dzieje Apostolskie 18,12–22",
        "text": "Również w Koryncie niewierzący Żydzi występowali przeciwko Pawłowi i chcieli zaszkodzić dziełu Bożemu. Bóg jednak temu zapobiegł, używając rzymskiego prokonsula, któremu spory religijne były zupełnie obojętne. Ponieważ nie chodziło tu o pospolite przestępstwo, lecz jedynie o spór dotyczący słów, nazw i zakonu, odprawił Żydów. On nie przejął się także tym, że przed jego krzesłem sędziowskim doszło do zamieszania, a nawet do rękoczynów. Jak wielu „Gallionów” spotykamy także w dzisiejszych czasach! Oni nie chcą zajmować się sprawami religijnymi. Ponieważ zamykają swoje uszy i serce na ewangelię, będą na wieki zgubieni. Z Koryntu Paweł zamierzał udać się do Jerozolimy na Zielone Święta. Pozostał więc jedynie na krótko w Efezie i obiecał tamtejszym Żydom, że jeśli Bóg pozwoli, wróci do nich. Akwila i Pryscylla towarzyszący Pawłowi z Koryntu, pozostali w Efezie. O pobycie Pawła w Jerozolimie Duch Święty nie wspomina ani słowa. Czy było to rzeczywiście Bożą wolą, aby brał on udział w żydowskim święcie? Czy nie powierzył mu Bóg służby wśród pogan? W każdym razie spotykamy go w końcu w Antiochii, skąd wyruszył w swoja kolejną podróż misyjną. ",
        "bookID": 5,
        "verseRange": "18,12–18,22"
    },
    {
        "id": 354,
        "title": "Dzieje Apostolskie 18,23–28",
        "text": "Wiersz 23 mówi o rozpoczęciu trzeciej podróży misyjnej apostoła Pawła. Najpierw przechodził on przez krainę galacką, gdzie od jakiegoś czasu istniały już zgromadzenia. Ta służba pasterska dla umacniania zgromadzenia była bardzo ważna, gdyż na świecie jest tak wiele rzeczy, które mogą osłabić lub zachwiać wiarę naśladowców Pana. W czasie gdy Akwila i Pyscylla przebywali samotnie w Efezie i oczekiwali na powrót Pawła, przyszedł tam bardzo wymowny mąż znający jedynie część Bożej prawdy, którą my znamy z Nowego Testamentu. Nic nie wiedział o życiu i śmierci Pana Jezusa, o Jego zmartwychwstaniu i wniebowstąpieniu, o zesłaniu Ducha Świętego. Akwila i Pryscylla, którzy wiele nauczyli się od Pawła, zabrali Apollosa do swojego domu i „wyłożyli mu dokładniej drogę Bożą”. Nie krytykowali go z tego powodu, że nie znał całej prawdy, lecz pouczyli go. Jakie wspaniałe były rezultaty tej służby! Rzemieślnik Akwila nie był, jak się wydaje, wielkim mówcą. Bóg pobłogosławił jednak służbę tego małżeństwa, gdyż Apollos, znawca Starego Testamentu, stał się wielką pomocą wierzącym w Koryncie. Kiedy poznał już całą prawdą o Jezusie Chrystusie, mógł udowodnić Żydom, że On był Mesjaszem. ",
        "bookID": 5,
        "verseRange": "18,23–18,28"
    },
    {
        "id": 355,
        "title": "Dzieje Apostolskie 19,1–9",
        "text": "Gdy Paweł w czasie swojej trzeciej podróży przeszedł krainę galicką, przyszedł do Efezu, który był stolicą Azji – ówczesnej prowincji rzymskiej. Spotkał tam uczniów znajdujących się w podobnej sytuacji co Apollos (zanim zajęli się nim Akwila i Pryscylla) i dlatego zwiastował im całą ewangelię. Zadając im konkretne pytania, Paweł od razu zauważył, czego jeszcze nie rozumieli. Kiedy ich pouczył, zostali ochrzczeni chrześcijańskim chrztem. Przez to wyznali, że Jezus jest ich Panem. Kiedy Paweł włożył na nich ręce, otrzymali Ducha Świętego. Przez trzy miesiące Paweł nauczał Żydów w synagodze. Królestwo Boże, o którym mówił apostoł, jest obecnie niewidzialne, gdyż król nie przebywa na ziemi, lecz w niebie. Jednak każdy, kto Go wyzna, należy do Jego królestwa i jest Jego poddanym, dlatego powinien być Mu posłuszny. Ponadto, poddani powinni być przygotowani na takie samo odrzucenie, jakie spotkało Pana Jezusa, kiedy był na ziemi (Jana 15,20). Po kilku miesiącach Paweł przestał chodzić do synagogi, gdyż wielu zatwardziło swoje serce i nie chciało uwierzyć. Oddzielił więc uczniów od niewierzących Żydów. Chrześcijanie zaczęli zgromadzać się w jednej ze szkół, gdzie Paweł ich nauczał. ",
        "bookID": 5,
        "verseRange": "19,1–19,9"
    },
    {
        "id": 356,
        "title": "Dzieje Apostolskie 19,10–22",
        "text": "Paweł pracował w Efezie przez dwa lata. Słowo Pana doszło nie tylko do ludzi z tego miasta, lecz ogarnęło całą prowincję. Jednak wszędzie tam, gdzie działa Bóg, również szatan jest aktywny. Na początku szatan chciał zaszkodzić wierzącym posługując się żydowskimi zaklinaczami. Oni próbowali zniesławić imię Pana, podobnie jak ci, którzy sprzeciwili się kiedyś Mojżeszowi (por. 5. Mojż. 18,9–14). Jednak doznali wielkiego upokorzenia i ledwie uszli z życiem. W następstwie tego wydarzenia strach padł na wszystkich, którzy o tym usłyszeli, a imię Pana Jezusa było uwielbione. Jakiż triumf dla sprawy Pana! Było to ofi cjalne zwycięstwo nad szatanem oraz nad czarną magią, którą zajmowało się wielu wierzących przed nawróceniem. Oni wyznali swój grzech, pozostali zaś palili okultystyczne książki, aby całkowicie zerwać z przeszłością. Kiedy wszelkie przeszkody zostały usunięte, słowo Pańskie potężnie rosło i rozpowszechniało się. Paweł powziął pewne plany dotyczące swojej dalszej pracy. Chciał udać się w okolice Macedonii (do Filippi i Tesalonik) oraz w okolice Achai (do Koryntu), dlatego wysłał dwóch swoich pomocników do Macedonii. Miał jednak wielkie pragnienie, aby udać się do Rzymu. Wtedy jednak jeszcze nie wiedział, w jaki sposób przyjdzie mu się tam znaleźć. ",
        "bookID": 5,
        "verseRange": "19,10–19,22"
    },
    {
        "id": 357,
        "title": "Dzieje Apostolskie 19,23–41",
        "text": "Kiedy Pan dał swoim uczniom nakaz, aby nieśli ewangelię na krańce ziemi, we wszystkich prowincjach Imperium Rzymskiego szerzyło się bałwochwalstwo. Radosne przesłanie o zbawieniu w Panu Jezusie uwalniało wszystkich, którzy przyjmowali je z wiarą, od mocy szatana i bałwochwalstwa. Im więcej ludzi przyjmowało wiarę, tym mniejszy był wpływ pogaństwa. Zauważyli to także wytapiacze srebra z Efezu, wytwarzający miniaturki świątyni Artemidy i sprzedający je odwiedzającym. Dlatego wywołali zbiegowisko chcąc ograniczyć wpływ chrześcijaństwa i, jeśli to możliwe, zamordować Pawła. Bóg jednak chronił swoje dzieło i swoje sługi i wykorzystał mądrego, chociaż niewierzącego męża, w celu uspokojenia tłumu i rozwiązania zgromadzenia. Mąż ten zwrócił uwagę tłumowi, że od rozstrzygania sporów są sądy, a także ostrzegł ich, że mogą zostać oskarżeni o wywołanie rozruchów. O Pawle i jego towarzyszach powiedział, że nie są oni ani „świętokradcami, ani bluźniercami naszej bogini”. Oni tylko zwiastowali ewangelię i nie znieważali bogini Artemidy. Jak niebezpieczna i zagrażająca życiu była to sytuacja, dowiadujemy się z 2 Listu do Koryntian 1,8–9. Apostoł zaufał wtedy jedynie Bogu i nie zawiódł się. ",
        "bookID": 5,
        "verseRange": "19,23–19,41"
    },
    {
        "id": 358,
        "title": "Dzieje Apostolskie 20,1–6",
        "text": "Wraz z tym wydarzeniem zakończyła się praca apostoła w tym mieście i okolicach. Najpierw udał się w podróż do Macedonii, gdzie wcześniej wysłał już Tymoteusza i Erasta. Chodziło mu przede wszystkim o umocnienie wierzących, którzy niedawno się nawrócili. Zamiast zaplanowanej długiej podróży morskiej z Grecji do Syrii, a następnie do Jerozolimy, wrócił on drogą lądową do Macedonii. Z Filippi popłynął najpierw do Troady. Od niedawna, prawdopodobnie od czasu podróży z Efezu do Macedonii, Paweł znalazł w Troadzie otwarte drzwi dla ewangelii. Ponieważ był on wewnętrznie obciążony tym, co działo się w zborze w Koryncie, nie mógł w pełni wykorzystać swojego pobytu w Troadzie (2. Kor. 2,12–13). Dalsze wiersze tego rozdziału pokazują, że w tym mieście ciągle było duże zainteresowanie ewangelią. Z wiersza 3 jasno wynika, że Paweł dalej był prześladowany przez Żydów (por. w. 19). Będąc pełni nienawiści, znowu chcieli znaleźć jakiś pretekst, aby go uwięzić. Pawłowi towarzyszyła w podróży pewna grupa braci. Na podstawie wiersza 6 wnioskujemy, że był z nim także Łukasz, gdyż pojawia się znowu zaimek „my”. Wymienienie konkretnych imion świadczy o tym, że Pan interesuje się tymi, którzy w jakikolwiek sposób współpracują przy Jego dziele. Niektóre z tych osób pojawią się znowu w listach Pawła. ",
        "bookID": 5,
        "verseRange": "20,1–20,6"
    },
    {
        "id": 359,
        "title": "Dzieje Apostolskie 20,7–16",
        "text": "Dlaczego Paweł i jego towarzysze siedem dni przebywali w Troadzie, skoro Paweł śpieszył się, aby w dzień Zielonych Świąt być w Jerozolimie (wiersz 16)? Powodów mogło być kilka, lecz jeden wydaje się najbardziej prawdopodobny. Pragnął on być w niedzielę, w pierwszy dzień tygodnia, w miejscu, gdzie mógłby obchodzić pamiątkę śmierci Pana. W 7 wierszu zauważamy, że było wtedy w zwyczaju, aby chrześcijanie zgromadzali się w niedzielę na łamanie chleba. Czy jest to także naszym zwyczajem? Ponieważ była to ostatnia okazja przed wyjazdem, aby zwiastować Słowo Boże, zgromadzenie trwało dłużej niż zazwyczaj. Pierwsi chrześcijanie nie mieli jeszcze wtedy spisanego Nowego Testamentu, dlatego tak chętnie słuchali zwiastowanego Słowa. Wierzący z Troady nie chcieli w żadnym wypadku zaprzepaścić możliwości wysłuchania apostoła Pawła. Jeden ze słuchaczy, Eutychus był jednak bardzo zmęczony. Zasnął i spadł z okna z trzeciego piętra, poniósłszy śmierć na miejscu. Z łaski Bożej został jednak znowu przywrócony życiu, tak, że zgromadzenie mogło być kontynuowane. Dlaczego Paweł pieszo przebył kolejny etap swojej podróży? Z pewnością chciał być na osobności ze swoim Panem. Tego potrzebują od czasu do czasu wszyscy słudzy Pana. Dlaczego apostoł tak bardzo śpieszył się na Zielone Święta do Jerozolimy? Czyżby miał nadzieję, że będzie mógł głosić ewangelię wielu swoim rodakom? ",
        "bookID": 5,
        "verseRange": "20,7–20,16"
    },
    {
        "id": 360,
        "title": "Dzieje Apostolskie 20,17–27",
        "text": "W swojej mowie pożegnalnej w Milecie Paweł spogląda wstecz na swoją służbę. Ostrzega także braci odpowiedzialnych za zbór, przed czyhającymi niebezpieczeństwami i wskazuje im na zwycięskie źródła Bożej pomocy. Chociaż Paweł służył innym, czynił to dla swego Pana. Swoją służbę wykonywał z całą pokorą, czyli nigdy nie był na pierwszym planie. Pracował wśród łez i doświadczeń – z zaangażowaniem, pośród trudności i sprzeciwów. W swoim poświęceniu w ogóle nie zważał na swoje życie. A co było treścią jego zwiastowania? Publicznie i po domach mówił o czterech rzeczach. Niewierzących wzywał do „upamiętania się przed Bogiem i do wiary w Pana naszego Jezusa”. Kto otwierał się na to przesłanie, temu zwiastował „ewangelię łaski Bożej”, tzn. wszystko, co dotyczy zbawienia w Panu Jezusie. Zwiastował także „Królestwo Boże”. Przy tym nie przedstawiał jedynie jego przyszłej chwały, lecz przede wszystkim czas obecny, w którym Król jest odrzucony. Każdy, kto staje po stronie Chrystusa i wyznaje Go przez chrzest, jest poddanym w Królestwie Bożym i uczniem Pana Jezusa, któremu winien jest posłuszeństwo. Ponadto Paweł zwiastował „całą wolę Bożą”, czyli wszystko to, co dotyczy Chrystusa i Jego zgromadzenia. ",
        "bookID": 5,
        "verseRange": "20,17–20,27"
    },
    {
        "id": 361,
        "title": "Dzieje Apostolskie 20,28–38",
        "text": "Wypowiadając słowa zapisane w wierszu 26, Paweł miał na myśli zapewne fragment z Księgi Ezechiela 33,2–6. On wiernie wykonywał swoją służbę. Jeśli ludzie nie chcieli go słuchać i z tego powodu pójdą na potępienie, on nie będzie temu winien. Starszym polecił, aby rzetelnie wykonywali swoją służbę pasterską, ponieważ grożą im dwa niebezpieczeństwa. Pierwsze to wilki, czyli niewierzący ludzie, którzy będą próbowali wejść do grona wierzących i im zaszkodzić. Również wewnątrz zgromadzenia może dojść do tego, że wierzący odstąpią od Słowa Bożego i zaczną głosić błędną naukę, tworząc własne ugrupowania – to drugie niebezpieczeństwo. Zamiast prowadzić ludzi do Pana Jezusa, będą odciągać wierzących od Niego i pociągać za sobą. Niestety, obie te rzeczy pojawiły się wśród nich, gdyż nie wzięli do serca ostrzeżeń apostoła. Jedyne źródła pomocy, które posiadamy, to Bóg, słowo Jego łaski (Nowy Testament) oraz modlitwa (wiersz 36). Apostoł Paweł nie był teoretykiem. Wszystko, czego nauczał i co zwiastował, urzeczywistniał w swoim życiu. Starszym z Efezu mógł powiedzieć: „W tym wszystkim pokazałem wam”. Na koniec Paweł przytacza słowa Pana, które nie zostały zapisane w Ewangeliach, a które apostoł wprowadzał w czyn w swoim życiu. W ujmującej scenie wierzący żegnają się z apostołem, bolejąc nad tym, że już się z nim nie zobaczą. ",
        "bookID": 5,
        "verseRange": "20,28–20,38"
    },
    {
        "id": 362,
        "title": "Dzieje Apostolskie 21,1–14",
        "text": "W opisie podróży apostoła Pawła z Miletu ciągle pojawiają się słowa ostrzeżenia, aby nie szedł do Jerozolimy. Dlaczego pomimo tego skierował tam swe kroki? On miał pełne przekonanie o słuszności swej decyzji, od której nie mógł go odwieść nawet głos Ducha Świętego przemawiającego przez innych braci (por. Dz.Ap. 20,22). Paweł działał z dobrych pobudek – nie był egoistyczny, lecz myślał o swoich zaślepionych rodakach, którym tak bardzo pragnął pokazać, że Jezus Chrystus jest Mesjaszem. Wcale nie myślał o sobie i swoim życiu. Był gotowy oddać w Jerozolimie życie dla swojego Mistrza. Czy jednak taka była wola Boża, aby stało się to w tym momencie? Zwróćmy uwagę na niektóre szczegóły, jakie znajdujemy w opisie tej podróży. Po opuszczeniu Tyru Paweł brał udział w kolejnym spotkaniu modlitewnym. W Cezarei możemy zobaczyć gościnność wierzących tamtych czasów. Gospodarzem był Filip, którego spotkaliśmy w rozdziale 8. Jego córki są przykładem kobiet, które posiadały dar prorokowania, bez wątpienia używany w oparciu o zasady Słowa Bożego dotyczące służby kobiet. Aby ostrzec Pawła przed tym, co spotka go w Jerozolimie Bóg nie użył tych kobiet, lecz proroka Agabusa. Jednak nawet jego nie chciał Paweł posłuchać. Wierzący przestali więc z nim o tym dyskutować, lecz oddali sprawę w ręce Pana. ",
        "bookID": 5,
        "verseRange": "21,1–21,14"
    },
    {
        "id": 363,
        "title": "Dzieje Apostolskie 21,15–26",
        "text": "Wszyscy udali się teraz z Cezarei do Jerozolimy. Zostali serdecznie przyjęci przez tamtejszych wierzących. Paweł zaczął opowiadać, „czego Bóg dokonał wśród pogan przez jego służbę”. Ci, którzy słuchali tych słów, oddali chwałę Bogu. Następnie bracia z Jerozolimy zajęli się sporną kwestią dotyczącą zachowywania przepisów zakonu z góry Synaj. Oni przestrzegali zaleceń, o których była mowa w 15 rozdziale i nie chcieli wymuszać na wierzących z pogan niczego innego, jak tylko wstrzymywania się od bałwochwalstwa, od spożywania krwi i rzeczy zadławionych oraz od wszeteczeństwa (w. 25; Dz.Ap. 15,20.29). Jednak chcieli być jeszcze bardziej gorliwi w przestrzeganiu zakonu. Jak zareagował Paweł? Do tej pory natchniony Duchem Świętym wyraźnie pisał do Rzymian i Galacjan, że wierzący nie żyje pod zakonem, lecz pod łaską. Jeśli teraz znowu poddałby się pod przepisy zakonu, czy nie podważyłby przez to Słowa Bożego? Bracia z Jerozolimy byli podobni do adresatów Listu do Hebrajczyków. Ich gorliwość względem zakonu była przeszkodą w duchowym wzroście. Trzymali się podstawowych prawd o zbawieniu, nie rozumiejąc, że powołanie i nadzieja wierzących są niebiańskie (Hebr. 5,11–6,2). Ponadto, Bóg nie czyni różnicy pomiędzy wierzącymi Żydami a wierzącymi z pogan, co niektórzy początkowo czynili (Gal. 3,28; Kol. 3,11). ",
        "bookID": 5,
        "verseRange": "21,15–21,26"
    },
    {
        "id": 364,
        "title": "Dzieje Apostolskie 21,27–40",
        "text": "Przez propozycję, którą dali Pawłowi bracia z Jerozolimy, chcieli pozbyć się problemu oraz uniknąć dyskusji na temat przestrzegania przepisów zakonu. Co by się jednak stało, gdyby Paweł złożył ofi ary za nazarejczyków? Czy głoszona ewangelia nie zostałaby w ten sposób podważona? Bóg w swojej łasce w porę jednak temu zapobiegł. Na krotko przed zakończeniem siedmiu dni oczyszczenia Paweł został rozpoznany przez Żydów z Azji, którzy natychmiast wywołali zamieszki. Został pojmany przez żołnierzy rzymskich i tym samym uwolniony z ręki Żydów, którzy chcieli go zabić. Jak wspaniale Bóg kontrolował wszystko to, co działo się w Jerozolimie! Jest to bardzo pocieszające. Nawet kiedy Paweł nie stał na wyżynach wiary, Boża sprawa nie doznała uszczerbku. Paweł został jednak uwięziony, jak prorokował Agabus. Dni swobody w głoszeniu ewangelii dobiegły końca. Paweł mógł teraz złożyć świadectwo ewangelii mieszkańcom Jerozolimy (rozdział 22), a później mężom stanu i królowi, wreszcie samemu cesarzowi. Ponadto, jako więzień napisał z Rzymu wiele listów, które weszły w skład odwiecznego Słowa Bożego. ",
        "bookID": 5,
        "verseRange": "21,27–21,40"
    },
    {
        "id": 365,
        "title": "Dzieje Apostolskie 22,1–9",
        "text": "Wydaje się, że z dowódcą rzymskim Paweł rozmawiał w języku greckim, który ten z pewnością lepiej rozumiał niż hebrajski. Do swoich rodaków przemówił jednak w języku ojczystym. W rozdziale 9 znajdujemy historyczny opis nawrócenia Saula z Tarsu. Tutaj Paweł sam mówi o tym, co się wydarzyło, podkreślając szczegóły, które miały dla Żydów duże znaczenie. Żydzi z Azji przedstawili go jako wroga narodu żydowskiego (21,28). On jednak im udowodnił, że był gorliwy dla Boga żyjąc pod zakonem. Tak, jak w rozdziale 9, wiarę chrześcijańską Paweł nazywa „drogą Pańską”. Przypomina nam to słowa Pana: „Ja jestem droga i prawda, i żywot, nikt nie przychodzi do Ojca, tylko przeze mnie”. Wiara w Pana Jezusa jest jedyną drogą do Boga, do życia wiecznego, do nieba. Wierzących chrześcijan Saul prześladował z całą zaciekłością, aż sam Pan stanął na jego drodze. Paweł jasno ukazał swoim słuchaczom, że jego nawrócenie było efektem bezpośredniego Bożego działania w jego życiu. Olśniła go tak wielka światłość z nieba, że upadł na ziemię, a następnie usłyszał głos. Kto do niego przemówił? Och, on słyszał to bardzo wyraźnie: „Ja jestem Jezus Nazareński, którego ty prześladujesz”. Żydzi pogardliwie nazywali Pana Jezusa Nazareńczykiem. Ten wzgardzony i ukrzyżowany Jezus był w niebie! ",
        "bookID": 5,
        "verseRange": "22,1–22,9"
    },
    {
        "id": 366,
        "title": "Dzieje Apostolskie 22,10–21",
        "text": "Jest to bardzo interesujące, w jaki sposób Paweł poddaje się w posłuszeństwie Temu, który stanął na jego drodze. Najpierw pyta się Go: „Kto jesteś, Panie?”, a następnie: „Co mam czynić, Panie?”. Paweł został zaprowadzony do Damaszku, gdyż światłość chwały wywyższonego Pana oślepiła go na pewien czas. Kiedy znów mógł przejrzeć, zobaczył wszystko w nowym świetle. W jego życiu nastąpił całkowity zwrot, szczere nawrócenie. Wzmianka o Ananiaszu przypieczętowała opis. Nie był to byle kto, lecz „mąż żyjący bogobojnie według zakonu, cieszący się dobrym świadectwem u wszystkich mieszkających tam Żydów”. Ananiasz zachęcił Saula, aby się ochrzcił. W momencie przyjęcia chrześcijańskiego chrztu każdy Żyd ofi cjalnie przyznawał się do Pana Jezusa, a więc do tego, którym naród żydowski wzgardził i którego odrzucił. Wezwanie Jego imienia oznaczało wyznanie Go. Dla Żyda było to konieczne. Jedynie w ten sposób jego grzechy mogły zostać obmyte i wierzący Żyd mógł otrzymać Ducha Świętego (por. 2,38). To, co Saul przeżył w świątyni (w. 17), miało miejsce krotko po jego nawróceniu. Pan musiał mu wyraźnie pokazać, że Żydzi nie przyjmą jego świadectwa. Zadaniem Pawła miało więc być głoszenie ewangelii wśród pogan. Teraz jednak był on w Jerozolimie i próbował zdobyć serca i sumienia swoich braci. ",
        "bookID": 5,
        "verseRange": "22,10–22,21"
    },
    {
        "id": 367,
        "title": "Dzieje Apostolskie 22,22–30",
        "text": "Gdy Paweł wspomniał o tym, że Bóg polecił mu głosić poganom ewangelię, było to nie do zniesienia dla słuchaczy. W ich sercach pojawiła się straszna zazdrość połączona ze śmiertelną nienawiścią wobec Pawła, który jako Żyd odważył się wypowiedzieć takie słowa. Dumni Żydzi byli oburzeni, gdyż jako naród nie mieli już żadnych przywilejów, bo Bóg w swojej łasce przestał czynić różnicę między Żydami a poganami. Dodatkowo apostoł Paweł przekonał się o prawdziwości słów Pana, który wcześniej mu powiedział: „nie przyjmą twego świadectwa o mnie”. Rzymski dowódca nie mógł zrozumieć, dlaczego powstało to zamieszanie. Dlatego rozkazał go przesłuchać z zastosowaniem biczowania. Teraz, przeciwnie do tego, jak postąpił wcześniej (rozdz. 16), Paweł wyjawił swoje obywatelstwo rzymskie, gdyż cierpiałby niepotrzebnie, nie z powodu wiary w Jezusa, a tego Pan od nas nie żąda. Bóg nie zostawił swojego sługi Pawła. Przed rzymskim dowódcą okazał mu łaskę, tak że ten obszedł się z nim przychylnie. Pozwolił mu również dalej przemawiać do Żydów, do ich przywódców. Na jego polecenie, następnego dnia zszedł się Sanhedryn. Rzymianin chciał mieć pewność, o co Żydzi oskarżają Pawła. ",
        "bookID": 5,
        "verseRange": "22,22–22,30"
    },
    {
        "id": 368,
        "title": "Dzieje Apostolskie 23,1–10",
        "text": "Paweł rozpoczął swoją mowę przed Sanhedrynem w bardzo szczególny sposób. Dowodził, że żył przed Bogiem zawsze z czystym sumieniem. A wtedy, kiedy prześladował wierzących, czy także czynił to z czystym sumieniem? Tak, gdyż myślał, że służy Bogu (Jana 16,2). Sumienie z pewnością nie jest właściwym kryterium pozwalającym ocenić dobro lub zło (Hebr. 9,14). Jako wierzący powinniśmy nasze sumienia ostrzyć na Słowie Bożym – naszym najlepszym wzorcu. Tylko wtedy sumienie będzie nam pomagało na drodze wiary. Za te słowa uderzono go w twarz. Jego gwałtowna reakcja, była dowodem braku łagodności, którą posiadał jego Mistrz. W chwili, kiedy zauważył swoje złe zachowanie, od razu wyznał swój błąd, nie próbując się usprawiedliwiać. W tym może być dla nas dobrym przykładem. Dlaczego Paweł wspomniał także o tym, że jest faryzeuszem? Czy chciał w ten sposób pozyskać stronnictwo faryzeuszów, czy też uczynił to z rozmysłem, chcąc skłócić ze sobą członków Sanhedrynu? Biblia nie udziela nam na to pytanie odpowiedzi. Ich reakcja jednak pokazuje nam, jak bardzo te stronnictwa były przywiązane do swojej nauki. Prawda i sprawiedliwość aż tak bardzo się nie liczyły. Czy my jesteśmy wolni od takiego sposobu myślenia? Cała ta rozprawa przed Sanhedrynem ukazuje i potwierdza to, co trafnie napisał kiedyś pewien człowiek: „minimum świadectwa – maksimum zamieszania”. ",
        "bookID": 5,
        "verseRange": "23,1–23,10"
    },
    {
        "id": 369,
        "title": "Dzieje Apostolskie 23,11–24",
        "text": "Kiedy Paweł po raz drugi wyrwał się z rąk Żydów dzięki władzy rzymskiej, znalazł się znowu w więzieniu. Z pewnością był bardzo przygnębiony – z powodu swojego zachowania przed Sanhedrynem oraz na skutek nieprzyjęcia przez Żydów jego świadectwa o Panu Jezusie. Co się z nim stanie? Czy w więzieniu nadal będzie mógł służyć Panu? Wówczas ukazał mu się Pan i dodał mu otuchy. Przyjął także świadectwo, jakie złożył Paweł w Jerozolimie. W ten sposób miał on świadczyć o swoim Zbawicielu także w Rzymie. Jakaż zachęcająca obietnica! W dalszych wierszach tego fragmentu nie ma żadnej wzmianki o Bogu czy Panu Jezusie. Jest to czysto historyczny, lecz inspirowany przez Boga opis, który pokazuje, że Bóg zabiega o pomyślność swoich wybranych. On, niewidzialny Bóg jest wszędzie i wszystko ma pod kontrolą. Nigdy nie jest za daleko, aby Go zobaczyć czy usłyszeć. Bóg jest także tam, gdzie nawet Jego imię nie jest wspominane i działa wtedy w szczególny sposób, troszcząc się o swoich. On nie zawsze czyni ponadnaturalne rzeczy, gdyż widzimy, jak Paweł chroniony przez 470 żołnierzy zostaje wyprowadzony z Jerozolimy i umyka skrytobójcom. Godne uwagi jest także to, że Paweł słysząc o zamachu, nie powiedział wcale: „Nie boję się, gdyż Bóg uczyni dla mnie cud”. Nie, on zachował się rozsądnie i kazał swojemu siostrzeńcowi powiadomić o tym dowódcę. ",
        "bookID": 5,
        "verseRange": "23,11–23,24"
    },
    {
        "id": 370,
        "title": "Dzieje Apostolskie 23,25–35",
        "text": "Dowódca w Jerozolimie posłał list do namiestnika Feliksa w Cezarei, w którym przedstawił sytuację pojmanego Pawła. Bóg uznał za słuszne, aby zamieścić treść tego pisma w swoim wiecznym Słowie. Zauważamy w nim dwie istotne rzeczy. Po pierwsze Klaudiusz Lizjasz przedstawił swoje poczynania w bardzo korzystnym świetle, nie wahając się przy tym skłamać. Byłoby źle dla Klaudiusza, gdyby jego zwierzchnik dowiedział się o tym, że o mało co nie dopuścił do ubiczowania obywatela rzymskiego. A więc skłamał z konieczności. Ale dla Boga każde kłamstwo jest grzechem. Nie zapominajmy o tym! Po drugie zauważamy w tym liście, że Paweł został całkowicie oczyszczony ze wszystkiego, co mogło by spowodować skazanie go na śmierć. Oskarżony został jedynie o „sporne zagadnienia dotyczące zakonu” (w. 29). Ten rzymski urzędnik, pod którego opieką znajdował się Paweł, był więc przekonany, że zarzuty wobec niego dotyczą jego wiary i nie popełnił on żadnego przestępstwa. Bóg zatroszczył się o to, aby to zostało ujawnione. Bóg nie był więc przeciwko swojemu apostołowi, nawet w tym momencie, kiedy on wbrew woli Pana chciał iść do Jerozolimy i jako więzień znaleźć się w Rzymie. On pokierował wszystkim ku dobremu i chciał zaprowadzić Pawła do Rzymu. ",
        "bookID": 5,
        "verseRange": "23,25–23,35"
    },
    {
        "id": 371,
        "title": "Dzieje Apostolskie 24,1–9",
        "text": "Pięć dni później u rzymskiego namiestnika Feliksa zjawiła się żydowska delegacja, aby wnieść oskarżenie przeciwko Pawłowi. Przywódcą delegacji był sam arcykapłan, a mówcą bardzo wymowny rzecznik Tertullus, który jednak nie był zbyt obeznany z prawdą. Było wręcz śmieszne, że Żydzi, którzy nienawidzili Rzymian jako swoich okupantów, tak schlebiali Feliksowi. Myślę, że namiestnik nie dał się nabrać na te pochlebstwa. Paweł został oskarżony o cztery rzeczy, w tym o trzy niesłusznie. Nazwanie Pawła „rozsadnikiem zarazy” oznaczało, że jest on kimś, kto zakłóca pokój. Ale nie było to prawdą. On nie był kimś, kto rozsiewał niepokój. On rozsiewał nowinę ewangelii, on był głosicielem ewangelii, która zmieniała na lepsze życie tych, którzy uwierzyli Panu Jezusowi. Paweł nie próbował również zbezcześcić świątyni. Jedyna rzecz, która była prawdą została przedstawiona jako trzecia. On był jednym z tych, których Bóg powołał na przywódcę chrześcijan, nazywanych przez niewierzących Żydów „sektą nazarejczyków”. Tak, jak się to działo kiedyś, tak i dzisiaj często wierni, bezkompromisowi naśladowcy Pana Jezusa określani są jako sekciarze. Dla świata wierzący chrześcijanie są po prostu naśladowcami znienawidzonego i ukrzyżowanego Nazarejczyka. Dla wierzących Pan Jezus jest Synem Bożym, który ich umiłował i dał za nich swoje życie. Jemu właśnie chcą się poświęcić, naśladować Go i służyć Mu. ",
        "bookID": 5,
        "verseRange": "24,1–24,9"
    },
    {
        "id": 372,
        "title": "Dzieje Apostolskie 24,10–21",
        "text": "Kiedy oskarżenie zostało wniesione i Żydzi zdecydowanie poparli wywody Tertullusa, sędzia dał oskarżonemu możliwość obrony. Paweł wiedział, że Feliks miał wieloletnie doświadczenie jako sędzia wśród Żydów, ale wstrzymał się od jakiegokolwiek pochlebstwa. Potem przedstawił fakty, przeczące oskarżeniom Żydów, które zresztą nie opierały się na jakichkolwiek dowodach. Później Paweł złożył jasne świadectwo. On wyznał, że jest chrześcijaninem, ale również podkreślił, że to, co Żydzi nazywają błędną nauką, jest fundamentalną prawdą. Powiedział także, że posiada chrześcijańską nadzieję, opierającą się na fakcie zmartwychwstania, przede wszystkim zmartwychwstania samego Pana Jezusa. Następnie podkreślił, że w przyszłości będzie miało miejsce „zmartwychwstanie sprawiedliwych i niesprawiedliwych”. Śmierć nie jest końcem wszystkiego. Jeśli ktoś umrze w swoich grzechach, powstanie do nowego życia wraz z nimi i wtedy zostanie za nie osądzony (Obj. 20,11–15). Kiedy Paweł oznajmił cel swojego przyjścia do Jerozolimy (przyniósł tam biednym i potrzebującym z Judei dary od wierzących z Macedonii i Achai), wspomniał o Żydach z Azji. To oni wywołali rozruchy w świątyni, nie on. Teraz, kiedy mieli wnieść przeciwko niemu oskarżenie, nie było ich. ",
        "bookID": 5,
        "verseRange": "24,10–24,21"
    },
    {
        "id": 373,
        "title": "Dzieje Apostolskie 24,22–27",
        "text": "Chociaż Feliks był poganinem, wiedział co nieco o żydowskich przepisach (jego żona była Żydówką) oraz o chrześcijaństwie. Odroczył proces aż do przyjścia Lizjasza. Wtedy miał wydać wyrok. Czy nie był on w tym podobny do Piłata, który chociaż był przekonany o niewinności Pana Jezusa, nie wypuścił Go na wolność? Sprawa Pawła pozostała nierozstrzygnięta. Ale apostoł otrzymał okazję do zaświadczenia o Panu Jezusie przed Feliksem i jego żona Druzyllą. Nie wiemy ile Paweł wiedział o grzesznym życiu namiestnika. W każdym razie mówił śmiało o sprawiedliwości, wstrzemięźliwości i nadchodzącym sądzie. Feliks z pewnością bywał niesprawiedliwy i nieopanowany. Jednak również dla niego była otwarta droga do zbawienia, gdy szczerze wyzna swoje grzechy i uwierzy w Zbawiciela. Jeśli jednak nie wyznałby swoich grzechów, to czeka go jedynie nadchodzący sąd i wyrok potępienia. To, co Feliks usłyszał od Pawła, napełniło go strachem. Zamiast się jednak nawrócić, odłożył decyzję na później. On nie chciał skończyć z grzesznym życiem. Miłość do pieniędzy była silniejsza od strachu przed Bożym sądem. Feliks wielokrotnie rozmawiał z Pawłem. Sposobny czas do nawrócenia się mijał bezpowrotnie. Jego serce zatwardzało się coraz bardziej. ",
        "bookID": 5,
        "verseRange": "24,22–24,27"
    },
    {
        "id": 374,
        "title": "Dzieje Apostolskie 25,1–12",
        "text": "Festus, następca Feliksa, był zupełnie innym człowiekiem. On nie odkładał spraw, które miał do załatwienia. Już w trzy dni po objęciu stanowiska przybył do Jerozolimy. Również w przypadku Pawła natychmiast wziął sprawy w swoje ręce. W przeciwieństwie do Feliksa nie miał żadnego pojęcia zarówno o przepisach żydowskich, jak i o chrześcijaństwie. On nie interesował się religią. Religijna nienawiść Żydów do apostoła Pawła nie zmniejszała się wraz z upływem czasu. Jeszcze raz próbowali go zabić. Jednak ich plan się nie powiódł. Zyskali jedynie tyle, że ponownie wnieśli oskarżenie. Nie potrafi li jednak udowodnić swoich zarzutów i Paweł bardzo łatwo mógł je odeprzeć. Stał przed sądem jako ten, który nie musiał się niczego lękać, gdyż dbał o to, aby „żyć przed Bogiem z całkowicie czystym sumieniem”. Podobnie jak Feliks, Festus starał się zdobyć przychylność Żydów, gdyż wiedział, jak oporny jest to naród. Uczynił to stawiając pytanie Pawłowi, czy nie chciałby być sądzony w Jerozolimie. Jako obywatel rzymski Paweł miał prawo tego żądać. Festusa zdziwiło jednak bardzo, że ten biedny wędrowny kaznodzieja odwołał się do cesarza. Po krótkiej naradzie zezwolił na jego prośbę. ",
        "bookID": 5,
        "verseRange": "25,1–25,12"
    },
    {
        "id": 375,
        "title": "Dzieje Apostolskie 25,13–27",
        "text": "Jeśli jakaś sprawa jest przekazywana z niższej instancji do wyższej, przekazywane są również akta dotyczące sprawy. Wtedy sąd wie, na co ma zwrócić uwagę i jaki zaproponowano wyrok. Paweł nie był jednak dotąd osądzony przez jakikolwiek sąd. Wniesione oskarżenia nie opierały się na żadnych dowodach i nie znaleziono nic nagannego w życiu Pawła. Co miał więc napisać Festus, odsyłając oskarżonego do Rzymu? Było mu bardzo na rękę, że po upływie kilku dni odwiedził go król Agryppa z całą świtą. Temu znamienitemu towarzystwu Festus przedstawił sprawę Pawła. Bardzo ciekawy jest wiersz 19. Z jednej strony pokazuje on, jak mało świat jest zainteresowany osobą Pana Jezusa, a z drugiej strony widzimy Pawła, który opowiada Festusowi o centralnej prawdzie ewangelii – śmierci i zmartwychwstaniu Pana Jezusa. Dla sędziego były to sprawy drugorzędne. Spodziewał się, że od tych, którzy tak bardzo domagali się śmierci Pawła, usłyszy zupełnie inne oskarżenia. Wyjaśnienia namiestnika wzbudziły zainteresowanie Agryppy tym wyjątkowym więźniem. Postanowiono więc przesłuchać tego męża następnego dnia. W ten sposób Bóg podarował Pawłowi kolejną możliwość złożenia świadectwa przed urzędnikami i królami (por. 9,15). ",
        "bookID": 5,
        "verseRange": "25,13–25,27"
    },
    {
        "id": 376,
        "title": "Dzieje Apostolskie 26,1–11",
        "text": "Paweł wykorzystał okazję, aby przemówić zarówno do Agryppy, który był obeznany w prawach żydowskich, jak i do Festusa, poganina. Rozpoczął, opisując swoją przeszłość z okresu, gdy był zdecydowanym faryzeuszem. Następnie przedstawił nadzieję Żydów, w którą on uwierzył i dla której został uwięziony. Żydzi wierzyli w obiecanego Mesjasza. Wierzyli oni także w zmartwychwstanie. Tego mocno trzymał się także Paweł. Lecz on wierzył ponadto, że to Jezus Chrystus jest obiecanym Mesjaszem, który umarł i zmartwychwstał. Zadając pytanie zapisane w wierszu 8 myślał zapewne o Festusie, który nie wierzył w zmartwychwstanie, gdyż z punktu widzenia zwykłego człowieka jest to rzecz niewiarygodna. Jeśli jednak za tą sprawą stoi żywy Bóg, jest to rzecz oczywista. W swojej relacji Paweł mówi o swoim stosunku do Chrystusa przed nawróceniem. Był on rzeczywiście „bluźniercą i prześladowcą” (1. Tym. 1,13) i myślał przy tym, że swoim postępowaniem służy Bogu. Widzimy więc, że nawet silne przekonanie o słuszności swojej wiary nie może być gwarancją jej prawdziwości. Bardziej chodzi o to, czy to, w co wierzę, pokrywa się z myślami Bożymi i z tym, co Bóg objawił w Biblii. ",
        "bookID": 5,
        "verseRange": "26,1–26,11"
    },
    {
        "id": 377,
        "title": "Dzieje Apostolskie 26,12–23",
        "text": "Światłość z nieba, przewyższająca blask słońca, doprowadziła tego fanatycznego Żyda do zdecydowanego zwrotu w jego życiu. Na drodze stanął mu sam uwielbiony Pan. Cóż było tym „ościeniem, przeciw któremu on wierzgał?” Czy nie zastanawiało go zachowanie tych, których prześladował? (por. 6,15; 7,55–60). W opisie swojego nawrócenia, ukazał on także dokładnie służbę, do której powołał go tamtego dnia sam Pan. On miał być teraz świadkiem uwielbionego Pana, który zatrzymał go w drodze do Damaszku. Teraz miał on zwiastować Pana Jezusa i wyjawić to, co zostało mu objawione (prawda o zgromadzeniu). Pan wyprowadził go zarówno spośród Żydów jak i narodów i pokazał przez to, czym jest zgromadzenie – sumą wszystkich wierzących w Pana Jezusa (1. Kor. 10,32). Jako chrześcijanin został on przede wszystkim posłany do narodów. Jak długo wykonywał to zadanie, był także błogosławieństwem dla wielu Żydów. Inaczej było w Jerozolimie, gdzie jego służba nie przyniosła owocu, gdyż Bóg tam go nie posłał. Zauważmy kolejność zapisaną w wierszach 18 i 20! Najpierw jakiemuś człowiekowi muszą zostać otwarte oczy na jego grzeszny stan. Następnie musi on zostać doprowadzony do pokuty. Później następuje nawrócenie z ciemności do światłości, przebaczenie grzechów i otrzymanie wszelkich Bożych błogosławieństw związanych ze zbawieniem. Swoim życiem każdy człowiek potwierdza prawdziwość swojego nawrócenia. ",
        "bookID": 5,
        "verseRange": "26,12–26,23"
    },
    {
        "id": 378,
        "title": "Dzieje Apostolskie 26,24–32",
        "text": "Słowa o zmartwychwstaniu zniechęciły Festusa. Pomyślał, że wielka uczoność doprowadziła Pawła do szaleństwa. Jaka spokojna była odpowiedź więźnia! Jego słowa były słowami prawdy. Następnie Paweł zaapelował do króla Agryppy, który znał proroctwa Starego Testamentu, więc powinien także wierzyć, że w Chrystusie wypełniły się obietnice dotyczące przyjścia Mesjasza. Jednak ten człowiek na wysokim stanowisku bronił się, mówiąc: „Niedługo, a przekonasz mnie, bym został chrześcijaninem”. Nie, tak daleko nie mógł się posunąć. Nawet jeśli Paweł został oskarżony o postradanie zmysłów, w jego sercu nadal było pragnienie, aby ludzie, którym zwiastował ewangelię, uwierzyli. Paweł jako Boże dziecko czuł się tak bogaty i szczęśliwy, że tego samego życzył swoim słuchaczom. Po tych słowach zakończyło się posiedzenie sądu. Jeszcze raz pełnomocnicy musieli stwierdzić, że Paweł jest niewinny. Mógłby zostać zwolniony, gdyby nie odwołał się do cesarza. Lecz w ten sposób otrzymał kolejną możliwość zaświadczenia o Zbawicielu. ",
        "bookID": 5,
        "verseRange": "26,24–26,32"
    },
    {
        "id": 379,
        "title": "Dzieje Apostolskie 27,1–8",
        "text": "Czytając ten rozdział można zauważyć, że Łukasz był towarzyszem uwięzionego Pawła. Dobrowolnie wziął udział w tej trudnej podróży do Rzymu i dlatego mógł pod kierownictwem Ducha Świętego zdać szczegółową relację z jej przebiegu. Na początku rozdziału czytamy o pewnym postanowieniu, za którym stoi jednak Pan, gdyż on powiedział do apostoła: „jak świadczyłeś o mnie w Jerozolimie, tak musisz świadczyć i w Rzymie” (Dz.Ap. 23,11). Tak więc rozpoczęła się zaplanowana przez Boga podróż Pawła do Rzymu. Jednak już na początku żeglugi dowiadujemy się, że „wiatry były przeciwne”. Poprzez przebieg tej podróży Pan daje nam pewne pouczenie. Przeciwności nie zawsze są dowodem na to, że powinniśmy zejść z drogi, którą Pan nas prowadzi według swojej woli. Z drugiej strony sprzyjające okoliczności nie zawsze dowodzą tego, że wszystko jest zgodne z Jego wolą. To bardzo niebezpieczne, kiedy na podstawie okoliczności stwierdzamy słuszność bądź niesłuszność drogi, która podążamy. Paweł miał oprócz Łukasza jeszcze jednego wierzącego towarzysza podróży – Arystarcha z Tesaloniki w Macedonii. On towarzyszył już apostołowi w jego trzeciej podróży i był z nim w Efezie w czasie powstałych tam rozruchów (19,29; 20,4). Na końcu Listu do Kolosan Paweł nazywa go swoim „współwięźniem” (Kol. 4,10). ",
        "bookID": 5,
        "verseRange": "27,1–27,8"
    },
    {
        "id": 380,
        "title": "Dzieje Apostolskie 27,9–26",
        "text": "Chociaż rzymski setnik był przyjaźnie nastawiony wobec Pawła, nie słuchał jego ostrzeżeń dotyczących dalszej podróży. Z ludzkiego punktu widzenia wydaje się to zrozumiałe. Również i my posłuchalibyśmy w takiej chwili doświadczonych marynarzy zamiast „religijnego” więźnia. Jednak to, czego nie wiedział setnik i czego nie wiedzą ludzie ze świata to fakt, że wierzący człowiek przez modlitwę i czytanie Słowa Bożego ma kontakt z żywym Bogiem, który kieruje wszelkimi okolicznościami i trzyma wszystko w swojej ręce. W tej historii wyraźnie widać, jak Bóg przyznaje się do tych, którzy mu ufają (w. 25). Wkrótce po tym, jak popłynęli w dalszą drogę, nastała burza. Wszystkie ludzkie możliwości były niewystarczające, aby uratować statek i pasażerów. W końcu pierzchła wszelka nadzieja na ratunek. Wtedy wkroczył Bóg używając swojego sługi Pawła. Na początku apostoł wypomniał tym, którzy byli odpowiedzialni za los statku, że nie posłuchali jego wcześniejszej rady. Jednak nie powiedział, że wszystko to stało się za karę. Paweł dodaje im raczej otuchy, kiedy mówi, co Bóg oznajmił mu przez anioła. „Ufam bowiem Bogu, że tak będzie”, dodaje później. Nie było jeszcze widać ocalenia, lecz on ufał temu, co Bóg powiedział. Tak wygląda prawdziwa wiara. ",
        "bookID": 5,
        "verseRange": "27,9–27,26"
    },
    {
        "id": 381,
        "title": "Dzieje Apostolskie 27,27–35",
        "text": "Słowa Pawła zaczęły się wypełniać. W czternastą noc burzy marynarze zauważyli, że statek zbliża się do lądu. Aby nie doszło do rozbicia okrętu, próbowano zatrzymać statek, zarzucając cztery kotwice. W tej niebezpiecznej dla życia sytuacji setnik i żołnierze byli gotowi posłuchać rad więźnia. Paweł dowiedział się także o planie marynarzy, którzy próbowali uciec szalupą ze statku, pozostawiając pozostałych pasażerów na pastwę losu. Kiedy żołnierze o tym usłyszeli, natychmiast zareagowali, nie dopuszczając do wykonania tego zamiaru. Swoim zachowaniem Paweł dowiódł, że całkowicie zaufał Słowu Bożemu, przez co stał się pokrzepieniem dla innych. Jego postawa skłoniła pozostałych uczestników podróży do spożycia posiłku (w. 36). Wiersz 35 jest pięknym przykładem publicznej modlitwy przed posiłkiem. Jakie pokrzepiające jest to, kiedy jeszcze dzisiaj widzimy modlących się przed posiłkiem ludzi, nie tylko w domu, ale także w miejscach publicznych – w restauracji, w kantynie, na stołówce studenckiej, w wagonie restauracyjnym itp. Czy jest to także twoim dobrym zwyczajem? Przez taką prostą rzecz możemy temu bezbożnemu światu zaświadczyć o Panu. ",
        "bookID": 5,
        "verseRange": "27,27–27,35"
    },
    {
        "id": 382,
        "title": "Dzieje Apostolskie 27,36–44",
        "text": "Na statku znajdowało się aż 276 osób. Wszyscy mogli zginąć wraz z całym ładunkiem, lecz wszyscy zostali uratowani. Nikt nie zginie – tak powiedział Pawłowi Pan przez swojego anioła. Czy taka obietnica mogła się wypełnić? Brzmi to nieprawdopodobnie. Bóg nie złamał jednak nigdy danego słowa. Wszyscy musieli podporządkować się temu, co powiedział Bóg, inaczej nie skorzystaliby z Bożego błogosławieństwa. Tak więc marynarze musieli pozostać na statku, aby doprowadzić go możliwie jak najbliżej wyspy. Szatan używając żołnierzy usiłował pokrzyżować Boże plany. Z pewnością głównym jego celem było zabicie wiernego sługi Pana. Jednak to nie Paweł zatroszczył się wtedy o swoje życie. On przecież od dawna był gotowy złożyć je dla swojego Mistrza. Chodziło o to, aby Boże plany się wypełniły. Bóg użył teraz setnika, aby uratować Pawła i resztę więźniów. Ratunek wszystkich pasażerów statku jest obrazem tego, czego doświadczamy także dzisiaj jako wierzący w różnych trudnych sytuacjach. Bóg niekiedy żąda od nas, abyśmy „pływali” w duchowym tego słowa znaczeniu lub uchwycili się kawałka pływającego drewna, aby móc dopłynąć do brzegu. Czy nie byliśmy już w sytuacji, w której nie czuliśmy gruntu pod nogami i musieliśmy „pływać”? Lecz Pan nie pozwolił nam utonąć! ",
        "bookID": 5,
        "verseRange": "27,36–27,44"
    },
    {
        "id": 383,
        "title": "Dzieje Apostolskie 28,1–6",
        "text": "Bóg tak pokierował całą sprawą, że statek, na którym znajdował się Paweł, osiadł na mieliźnie w pobliżu Malty. Wszyscy, zarówno obsługa statku, jak i pasażerowie, uratowali się. Mieszkańcy tej wyspy nie byli ani Rzymianami, ani Grekami. Cywilizowane narody nazywały ich barbarzyńcami. Tubylcy okazali jednak rozbitkom niebywałą życzliwość i zostało to zaznaczone w odwiecznym Słowie Bożym. Paweł w końcowej fazie podróży przejął dowodzenie na statku. Teraz, na lądzie, pomagał w zbieraniu drewna na ognisko. Bóg tak sprawił, że mieszkańcy wyspy, tak samo jak poprzednio towarzysze podróży, od razu zwrócili na niego uwagę. Ukąszenie Pawła przez żmiję, które nie było śmiertelne, nie tylko postawiło jego osobę w innym świetle, lecz pokazało także, jak szybko zmieniło się nastawienie ludzi opierających się na przesądach. Zabobony zawsze uniemożliwiają wyciąganie właściwych wniosków. Wierzący człowiek opierający się na Słowie Bożym i poddający się działaniu suwerennego Boga nie musi ciągle zmieniać swojego zdania. Nawet wtedy, gdy nie rozumie całkiem Bożego działania, może odpoczywać ufając Bogu. ",
        "bookID": 5,
        "verseRange": "28,1–28,6"
    },
    {
        "id": 384,
        "title": "Dzieje Apostolskie 28,7–15",
        "text": "Cóż za przyjemne chwile musieli przeżywać rozbitkowie, gdy po wielu dniach podróży spotkali się z tak przyjaznym przyjęciem! Bóg z kolei wynagrodził tubylcom ich wspaniałomyślność, uzdrawiając chorego ojca naczelnika wyspy. Nie czytamy, aby Paweł głosił tam ewangelię. On usłyszał o problemie, powiedział o nim Bogu i mógł działać w mocy, którą otrzymał. Miejmy także my otwarte oczy na potrzeby niewierzących ludzi! Dajmy się użyć przez Boga, pomagając tym, co On nam powierzył – odwiedzinami, dobrym słowem lub środkami materialnymi. Paweł napisze później z Rzymu do Filipian, że nauczył się żyć w dostatku, jak i cierpieć niedostatek (Fil. 4,12). Miesiące spędzone na Malcie były okresem dostatku. Przy końcu swojej podróży Paweł doznał kolejnego pokrzepienia. W porcie Puteola spotkał pewnych chrześcijan, którzy przyjęli go i jego towarzyszy na kilka dni. Ponadto, o przybyciu apostoła usłyszano w Rzymie. Wielu wybrało się w drogę, aby wyjść mu naprzeciw. Jakąż pociechą było dla Pawła ujrzeć braci! Bóg przyprowadził go wreszcie do Rzymu. Podziękował za to Bogu, a spotkanie z umiłowanymi Pana dodało mu otuchy. ",
        "bookID": 5,
        "verseRange": "28,7–28,15"
    },
    {
        "id": 385,
        "title": "Dzieje Apostolskie 28,16–22",
        "text": "Już po trzech dniach od przybycia do Rzymu, Paweł zaprosił do siebie przywódców żydowskich. Po raz ostatni czytamy w tej księdze o tym, że Paweł zwraca się najpierw do Żydów (por. Rzym. 1,16–17). Mimo, że wiele wycierpiał od rodaków, nie odrzucił ich. Miłość do swojego narodu i pragnienie zbawienia go były niezmienne w jego sercu. Na wstępie krótko wyjaśnił przybyłym Żydom, dlaczego został pojmany, udowadniając, że niczym nie zawinił. Powodem jego więzów była „nadzieja Izraela”, tzn. Chrystus, podstawa i źródło wspaniałej przyszłości Izraela. W tych słowach jasno ukazał swoim żydowskim słuchaczom, że wierzy w Pana Jezusa jako Mesjasza. Odpowiedź Żydów była jednoznaczna. Do tej pory nie słyszeli nic negatywnego o Pawle. Słyszeli jednak o Chrystusie i uznanie Go było jednoznaczne z przynależnością do sekty, której wszędzie się sprzeciwiają. Wszędzie, a więc zarówno wśród Żydów, jak i wśród pogan. Żydzi byli gotowi wysłuchać Pawła i dowiedzieć się, co myśli. Prawdziwe chrześcijaństwo nie było nigdy sprawą jakiegoś jednego narodu i nigdy nie będzie. Ono dotyka głęboko wnętrza każdego człowieka. ",
        "bookID": 5,
        "verseRange": "28,16–28,22"
    },
    {
        "id": 386,
        "title": "Dzieje Apostolskie 28,23–31",
        "text": "Krótko później Żydzi spotkali się z Pawłem w mieszkaniu, w którym był on więziony. Spotkanie trwało od rana do wieczora. Pawła zadał sobie wiele trudu, aby słuchaczom przedstawić (w tekście: wyłuszczał sprawę) całą prawdę, poświadczyć o Królestwie Bożym i o Jezusie na podstawie Starego Testamentu. On pracował – jak powiedział pewien człowiek – z miłą gorliwością, aby zdobyć serca słuchaczy i wzbudzić w nich wiarę. Jedni dali się przekonać, a inni nie. Sprzeczając się za sobą, opuścili apostoła. Paweł mógł im zacytować jedynie słowo z Izajasza 6, mówiące o Bożym sądzie nad niewiarą swojego ludu. Ten sam cytat znajduje się także w Mateusza 13, kiedy naród odrzucił swojego Mesjasza, a faryzeusze oskarżyli Go, że wygania demony mocą księcia demonów. W Jana 12 miejsce to zacytowane jest po raz kolejny. Wtedy Żydzi ostatecznie odrzucili świadectwo Syna Bożego, dlatego Bóg zwrócił się do pogan. Jak pięknie kończy się ta księga! Ostatni wiersz mówi o tym, że dobra nowina o Jezusie Chrystusie rozpowszechniała się bez przeszkód, chociaż Paweł był więźniem. Nic więcej o apostole nie czytamy. Wiemy natomiast, że Bóg, Duch Święty, użył go, aby z więzienia napisał wiele drogocennych listów będących dzisiaj częścią inspirowanego Słowa Bożego. ",
        "bookID": 5,
        "verseRange": "28,23–28,31"
    },
    {
        "id": 387,
        "title": "List do Rzymian 1,1–7",
        "text": "W Liście do Rzymian, który apostoł Paweł napisał z Koryntu, ukazany jest grzeszny stan ludzkości. Ponieważ człowiek jest odpowiedzialny za swoje czyny, Bóg musi go za nie osądzić. Jednak Bóg nie chce śmierci grzesznika, dlatego też sam znalazł rozwiązanie, by go ułaskawić: Bóg posłał swego Syna, Pana Jezusa, aby zmarł za nas na krzyżu. Tam Boża świętość i sprawiedliwość znalazły zadośćuczynienie i tam został położony fundament naszego zbawienia. W Liście do Rzymian Duch Święty ukazuje nam pełnię ewangelii łaski Bożej. W szczególnie długim wprowadzeniu mowa jest o radosnej nowinie skierowanej do wszystkich ludzi, o Panu Jezusie. Z jednej strony jest On prawdziwym człowiekiem, bez grzechu, który jako potomek Dawida wypełnił wszystkie obietnice dane przez Boga. Z drugiej strony Bogiem, Synem. Moc, w której zmartwychwstał po dokonaniu dzieła zbawienia, jest dowodem Jego boskości. Od Pana Jezusa apostoł Paweł otrzymał łaskę i pełnomocnictwo, by głosić ewangelię. Wierzący w Rzymie, mimo że Paweł ich jeszcze nie widział, byli w obrębie jego służby, i dlatego ten list jest do nich skierowany (w. 14–15). ",
        "bookID": 6,
        "verseRange": "1,1–1,7"
    },
    {
        "id": 388,
        "title": "List do Rzymian 1,8–17",
        "text": "Po pierwsze apostoł dziękuje za realność wiary, którą posiadali wierzący w Rzymie. Nowe życie, które rozpoczęło się wraz z ich nawróceniem, było widoczne dla wszystkich. Ich wiara była czynna i mówiono o niej. Po drugie apostoł modli się za wierzących w Rzymie. Nie czyni on tego jedynie od czasu do czasu, lecz nieustannie. I po trzecie, Paweł ma ogromne pragnienie, by zobaczyć braci i siostry w Rzymie, by służyć im i zostać pocieszonym przez ich wiarę. Jednak w swojej wielkiej mądrości Bóg pierwotnie przeszkodził apostołowi w urzeczywistnieniu tego planu, więc Paweł napisał Rzymianom to, co chciał im powiedzieć osobiście. Dzięki temu i dzięki sile wiary, jaką miał Paweł w swojej służbie, która sprawiała, że nic nie mogło go powstrzymać w działaniu, posiadamy tę kosztowną część Słowa Bożego, w której Bóg przedstawia nam swoją ewangelię. Ewangelia mówi nie tylko o łasce. Jest ona także Bożą siłą, która w każdym, kto wierzy, dokonuje wielkich rzeczy. Ta moc działa ku zbawieniu, czyli ku uratowaniu tych, którzy są zgubieni i którzy zasłużyli jedynie na sąd. Kto przyjmie tę wieść o zbawieniu w prostocie wiary, temu Bóg da swoją sprawiedliwość na podstawie dzieła z Golgoty (2. Kor. 5,21). ",
        "bookID": 6,
        "verseRange": "1,8–1,17"
    },
    {
        "id": 389,
        "title": "List do Rzymian 1,18–32",
        "text": "Następnie apostoł odpowiada na pytanie, dlaczego w ogóle jest głoszona ewangelia. Odpowiedź brzmi: gdyż wszyscy ludzie są winni i zasłużyli tylko na Boży gniew (Jana 3,36). Najpierw Paweł mówi o poganach. Nie są oni, jak wielu twierdzi, w totalnej niewiedzy. Jeśli poganie nie wiedzą nic o Bogu, jest to jedynie ich wina, gdyż Bóg objawił się wszystkim ludziom poprzez stworzenie. To nierozsądne twierdzić, że nic się nie dostrzega z Bożej mocy i boskości w cudach stworzenia, z którymi mamy na co dzień do czynienia. Boży osąd jest jasny: nie ma dla takich ludzi usprawiedliwienia! Dzieje pogan są straszne: nie uczcili oni Stwórcy, ich serce pogrążyło się w ciemności, dopuścili się bałwochwalstwa, a w końcu upadku w sferze moralnej i obyczajowej. Ponieważ odrzucili Boga, wydał ich Bóg na łup cielesnych pożądliwości (w. 24, 26, 28). Czyż to nie jest także ostrzeżenie dla ludzi naszych czasów? Wielu naukowców uznaje teorię ewolucji, zaprzeczając istnieniu Stwórcy, który w swej mądrości wszystko tak cudownie uczynił. Oni mienią się mądrymi, ale stali się głupcami (w. 22). Co gorsza, zwodzą innych ludzi na drogę, która prowadzi do opisanego tu moralnego upadku, gdyż ich teorie głoszą, że nie ma żadnej wyższej instancji, przed którą człowiek byłby odpowiedzialny! ",
        "bookID": 6,
        "verseRange": "1,18–1,32"
    },
    {
        "id": 390,
        "title": "List do Rzymian 2,1–16",
        "text": "Zawsze byli jednak ludzie, którzy brzydzili się takim życiem, jakie opisuje koniec pierwszego rozdziału. Za czasów apostoła byli nimi wykształceni Grecy, którzy oskarżali tych „barbarzyńców”, ale sami potajemnie czynili tak samo, jak oni. Jakże często dzieje się tak i dziś! Wiersz 4 udziela odpowiedzi na pytanie dlaczego Bóg pozwala, aby ten upadek się pogłębiał. On chce, by ludzie pokutowali, prawdziwie się nawrócili (2. Piotra 3,9). Niestety, ta Boża cierpliwość sprawia, że ludzie często zatwardzają swoje serca wobec Boga i żyją chwilą według własnej woli. Jakże straszny będzie ich stan w dniu gniewu i objawienia sprawiedliwego sądu Bożego! Końcowe wiersze tej części rozdziału pokazują jasno, że żaden grzech nie ujdzie przed sądem Bożym. Nie ma znaczenia, czy został popełniony przez kogoś, kto zna Boże przykazania czy przez nieświadomego poganina. Sąd nad wszystkimi niewierzącymi ludźmi będzie miał następujące cechy: 1. Jezus Chrystus, kiedyś odrzucony i ukrzyżowany, będzie sędzią. 2. Sąd ten nie ma względu na osobę – znikną socjalne i wszelkie inne różnice między ludźmi. 3. Ukrywane rzeczy będą w pełni objawione i osądzone. Przed przenikliwymi oczami sędziego każda piękna fasada zniknie, każdy blask zblednie. ",
        "bookID": 6,
        "verseRange": "2,1–2,16"
    },
    {
        "id": 391,
        "title": "List do Rzymian 2,17–29",
        "text": "Od wiersza 17 apostoł mówi o Żydach, którzy czuli się lepsi od innych. Myśleli, że są blisko Boga. Ponieważ Bóg im się objawił i dał im zakon, uważali się za nauczycieli tych, którzy nie zostali oświeceni. Dlatego też wywyższali się i z pewną pogardą patrzyli na innych (Łuk. 18,9). Bóg to wszystko widział. Przede wszystkim oskarżał ich, że będąc nauczycielami, sami źle czynili, chodzili złymi drogami i zawiedli w prawdziwej służbie Bogu. Poganie mieli taki obraz Boga, jaki widzieli w życiu Żydów. To powodowało, że bluźnili imieniu Bożemu. Te słowa dotyczą także nas, chrześcijan. Ilu z nas chwali się czytaniem Biblii, a nie przestrzega tego, co w niej jest napisane? Żydzi mieli obrzezanie jako zewnętrzny znak, że należą do ludu Bożego (1. Mojż. 17,10–14). Ale ten znak nie miał żadnej wartości, gdy nie przestrzegało się zakonu. Chrześcijanie uznają chrzest jako znak przynależności do chrześcijaństwa. Jednak dla Boga taki znak nigdy nie zastąpi zbawczej wiary płynącej prosto z serca (por. w. 29). ",
        "bookID": 6,
        "verseRange": "2,17–2,29"
    },
    {
        "id": 392,
        "title": "List do Rzymian 3,1–8",
        "text": "Jeśli Bóg patrzy tylko na serce, czym górują Żydzi nad poganami? Apostoł wymienia tu tylko jeden z wielu przywilejów, które są wymienione w Słowie Bożym (Rzym. 9,4–5; Am. 3,2). Żydzi posiadali spisane Słowo Boże (5. Mojż. 4,7–8). Na zarzut, że niektórzy i tak nie uwierzyli, apostoł odpowiada, że mimo niewiary ludzi Bóg nadal jest wierny swojemu Słowu. Przyjęcie lub odrzucenie prawdy przez ludzi nawet trochę nie zmieni tego, co Bóg powiedział. Apostoł podejmuje ten temat jeszcze raz w rozdziale 11 w odniesieniu do Izraela (w. 29). Gdy już stało się jasne, że mimo niewiary człowieka Bóg osiągnie swój cel, pojawia się kolejne, niezbyt mądre pytanie. Jeśli Boża sprawiedliwość, wierność i prawda w świetle niesprawiedliwości jaśnieją jeszcze bardziej, to czy słuszne jest, że Bóg karze grzech? Kto dopuszcza, by tak głupie myśli pojawiały się w jego umyśle mówiąc: czyńmy zło, by dobro obfi towało, ten sam na siebie wydaje wyrok. Bóg nie może usprawiedliwić grzechu, ignorując go. Grzech zawsze będzie czymś strasznym, godnym potępienia, Bóg nienawidzi grzechu i musi go osądzić. ",
        "bookID": 6,
        "verseRange": "3,1–3,8"
    },
    {
        "id": 393,
        "title": "List do Rzymian 3,9–20",
        "text": "Wiersze 9–18 opisują całą winę ludzkości. Przywileje Żyda nie czynią go lepszym od poganina. To, że zarówno Żydzi jak i Grecy żyją w grzechu, jest oczywiste. Nie jest to wniosek apostoła, gdyż Pismo Święte już wcześniej o tym mówiło, co podkreślają cytaty z Psalmów i z Księgi Izajasza. „Nie ma ani jednego sprawiedliwego”– cóż za osąd moralności człowieka! Rozum człowieka jest zepsuty przez grzech, człowiek nie ma żadnego pragnienia, by być blisko Boga, chodzi własnymi drogami, nie posiada nic, co Bóg mógłby użyć, nie ma w nim nic dobrego! Cóż za charakterystyka! Wszystkie grzechy są wynikiem wrogości wobec Boga, przed którym człowiek nie okazuje żadnej bojaźni. Zakon kiedyś oskarżał tych, którzy byli pod jego panowaniem, czyli Żydów. Ale zakon pokazuje także wszystkim ludziom całą obrzydliwość grzechu w Bożych oczach. Niepodważalne jest, że cały świat będzie sądzony przez Boga. Jednak zakon może jedynie pokazać grzech i odwieść od grzechu, ale nie jest w stanie pomóc grzesznikowi. Może potępić, ale nie może go usprawiedliwić przed Bogiem. Z uczynków zakonu nie będzie usprawiedliwiony przed nim żaden człowiek. ",
        "bookID": 6,
        "verseRange": "3,9–3,20"
    },
    {
        "id": 394,
        "title": "List do Rzymian 3,21–26",
        "text": "„Ale teraz” – te słowa wprowadzają cudowną zmianę w postępowaniu Boga z ludźmi. Po setkach lat próby, w czasie których człowiek okazał się nieprzyjacielem Boga, Bóg objawił swoją istotę, wywiódł na światło swoją sprawiedliwość niezależnie od zakonu. Uczynił to, posyłając swojego jedynego, umiłowanego Syna na tę ziemię. Przez wiarę w Pana Jezusa Bóg oferuje wszystkim ludziom, bez wyjątku, swoją sprawiedliwość. Jednak otrzymują ją jedynie ci, którzy osobiście w wierze przyjmą dzieło Chrystusa. A co stało się z grzechami, które uniemożliwiały nam dostęp do chwały Bożej? Czy Bóg udaje, że ich nie widzi? W żadnym wypadku! Na krzyżu, na Golgocie, Pan Jezus wycierpiał cały ogrom Bożego sądu nad grzechem. W tych trzech godzinach ciemności dotknął go święty Boży gniew. Boża sprawiedliwość została zaspokojona. Krew Jego Syna sprawia, że Bóg może przebaczyć grzechy każdemu, kto wierzy i usprawiedliwić go za darmo. Winy są odkupione, gdyż została wylana krew, która je odkupiła. Bóg jest sprawiedliwy, dlatego przebaczy każdemu grzesznikowi, który przyjmie Pana Jezusa jako swojego Zbawiciela. ",
        "bookID": 6,
        "verseRange": "3,21–3,26"
    },
    {
        "id": 395,
        "title": "List do Rzymian 3,27–31",
        "text": "Jeśli jedynie Bóg może usprawiedliwić człowieka, to czy jest jeszcze coś, czym człowiek mógłby się chlubić? Nie, gdyż wszystko, co było konieczne do zbawienia, uczynił Bóg. Tylko Jemu należna jest chwała i cześć (1. Kor. 1,30–31). Słowo „zakon” w wyrażeniu „zakon wiary” oczywiście nie oznacza zakonu Mojżeszowego z góry Synaj. Tutaj przez słowo „zakon” rozumiana jest pewna stała, niezmienna zasada (porównaj z wyrażeniami: prawa przyrody, prawo grawitacji itp.). Takie znaczenie słowa „zakon” znajdziemy też w rozdziale 7. Gdy porównamy 28 wiersz z Księgą Kaznodziei 12,13 to może nam się wydawać, że wiersze te przeczą sobie wzajemnie. Naturalnie tak nie jest. Kaznodzieja zajmuje się obowiązkami człowieka i sądem Bożym. Natomiast List do Rzymian mówi, że człowiek całkowicie zawiódł i ukazuje jego winę, ale też usprawiedliwienie Boże. Różnica polega na tym, że pomiędzy tymi księgami znajduje się krzyż Golgoty! Bóg, który stworzył wszystkich ludzi, wszystkim ludziom oferuje swoje zbawienie. Nie jest On już jedynie Bogiem Żydów. On usprawiedliwia Żydów na podstawie wiary (w przeciwieństwie do tego, co czynił zakon), a pogan usprawiedliwia przez wiarę w Pana Jezusa. Dzięki temu zakon nie zostaje zniesiony, a utwierdzony, czyli dalej ukazuje grzech człowieka. ",
        "bookID": 6,
        "verseRange": "3,27–3,31"
    },
    {
        "id": 396,
        "title": "List do Rzymian 4,1–12",
        "text": "Apostoł Paweł przytacza dwa przykłady ze Starego Testamentu, na potwierdzenie usprawiedliwienia z wiary. Najpierw mówi o Abrahamie, na którym Żydzi szczególnie często się wzorowali (Jana 8,33–39). Chodzi tutaj o osobiste usprawiedliwienie Abrahama przed Bogiem. On miał tę wiarę na długo przedtem, zanim otrzymał zewnętrzny znak obrzezania. Później jego wiara objawiała się w uczynkach, co było dobitnym świadectwem dla ludzi (Jak. 2,18–21). Ale przed Bogiem Abraham nie chciał być sprawiedliwy poprzez własne osiągnięcia czy dążenia. W wierze oparł się całkowicie na Bogu, a On podarował mu swoją sprawiedliwość. Oprócz Abrahama apostoł wymienia także Dawida, pierwszego króla w Izraelu według woli Bożej. W przeciwieństwie do Abrahama, Dawid urodził się za czasów panowania zakonu. Czy wobec tego miał zostać usprawiedliwiony przed Bogiem w inny sposób? Dawid odpowiada sam na to pytanie w cytowanych tutaj wierszach z Psalmu 32. Nie czytamy tam nic o uczynkach zakonu albo o staraniach człowieka. Dawid uznał przebaczenie jako dzieło wyłącznie łaski Bożej. Obrzezanie nie było środkiem usprawiedliwiającej łaski, lecz pieczęcią sprawiedliwości z wiary. Bóg dał Abrahamowi ten znak i przez to odłączył go dla siebie jako wierzącego. W duchowym znaczeniu obejmuje to wszystkich prawdziwie wierzących, dlatego Abraham jest ojcem wszystkich, którzy wstępują w ślady wiary. ",
        "bookID": 6,
        "verseRange": "4,1–4,12"
    },
    {
        "id": 397,
        "title": "List do Rzymian 4,13–25",
        "text": "Bóg dał Abrahamowi obietnicę, że będzie on dziedzicem świata. Czy to przyrzeczenie wiązało się z jakimiś obowiązkami, które Abraham musiał wypełnić? Nie! Jeśli Bóg coś obiecuje, to bezwarunkowo tego dotrzymuje. Wiara Abrahama została wystawiona na ciężką próbę. Jednak on ufał Bogu i Jego słowu. Wierzył, że Bóg ma moc wzbudzać z martwych. Taka wiara jest ku chwale Bożej. A co czyni Bóg? On czci tych, którzy Jego czczą (1. Sam. 2,30). Opis wiary Abrahama znajduje się tutaj ze względu na nas, bo my także przez wiarę otrzymaliśmy sprawiedliwość. A jednak jest wielka różnica między nami a Abrahamem. On uwierzył obietnicom, nim się one spełniły. My jesteśmy wzywani w związku z dokonanym dziełem Pana Jezusa, z Jego śmiercią i zmartwychwstaniem, by wierzyć w Boga. Abraham wierzył w obietnicę zmartwychwzbudzenia, my zaś wierzymy w fakt zmartwychwstania. Nasze usprawiedliwienie związane jest nieodłącznie ze zmartwychwstaniem Chrystusa. Otwarty grób upewnia nas, że Bóg przez dzieło swojego Syna został całkowicie zaspokojony. Jego zmartwychwstanie zaś potwierdza to, że Bóg osądził wszystkie nasze grzechy na swoim Synu, naszym zastępcy, w tych trzech godzinach ciemności na krzyżu. Nie musimy obawiać się już żadnego sądu. Cóż za spokój dla naszych serc! ",
        "bookID": 6,
        "verseRange": "4,13–4,25"
    },
    {
        "id": 398,
        "title": "List do Rzymian 5,1–11",
        "text": "Jakże cudowne są skutki naszego usprawiedliwienia! One dotyczą naszej przeszłości, teraźniejszości i przyszłości. My, niegdyś bezbożni, grzesznicy i nieprzyjaciele Boga, mamy teraz niewzruszony pokój z Bogiem. Jako wierzący w wolności i z zaufaniem przebywamy w obecności Bożej. Zarówno uwolnienie od naszej winy, jak i społeczność z Bogiem, zawdzięczamy tylko i wyłącznie naszemu Panu Jezusowi Chrystusowi, a patrząc w przyszłość możemy w nadziei chlubić się chwałą Bożą. Usprawiedliwienie z wiary nie gwarantuje nam jednak łatwego życia tutaj na ziemi. Nasze życie jest raczej podobne do wędrówki ludu izraelskiego przez pustynię, podczas której przechodząc przez różne doświadczenia, możemy się czegoś nauczyć. Uciski uczą nas wytrwałości, wytrwałość rodzi doświadczenie, doświadczenie daje nadzieję, która wzmacnia naszą odwagę. Naszą prawdziwą siłą jest Duch Święty, który mieszka w każdym wierzącym. Czy zauważyliśmy, jaki nacisk jest położony na śmierć Pana, gdy mowa o naszym zbawieniu? Wszystko, kim jesteśmy teraz przed Bogiem, opiera się tylko i wyłącznie na dziele z Golgoty. Nam pozostaje tylko dziękczynienie. Tak, my chlubimy się też Bogiem, dawcą wszelkich darów, który nie zatrzymał tego, co miał najcenniejsze, swojego Syna, lecz w Nim darował nam wszystko. ",
        "bookID": 6,
        "verseRange": "5,1–5,11"
    },
    {
        "id": 399,
        "title": "List do Rzymian 5,12–21",
        "text": "Od wiersza 12 rozpoczyna się nowy fragment tego listu. Apostoł Paweł porusza w nim temat grzechu oraz mówi o tym strasznym korzeniu, z którego grzech wyrósł. Przez Adama, pierwszego człowieka, grzech wszedł na świat. Cała ludzkość odziedziczyła jego upadłą naturę. Poprzez grzech śmierć dosięgła każdego człowieka. Już nowonarodzone dziecko ma w sobie zarodek śmierci, mimo że nie popełniło jeszcze żadnego grzechu. Jednak gdy wypełnił się czas, przyszedł Ten, który stał się głową nowego pokolenia, Chrystus. Pierwszy człowiek był z prochu ziemi, drugi człowiek jest z nieba (1. Kor. 15,47). Przez chodzenie w posłuszeństwie i poprzez oddanie swojego świętego życia na krzyżu Golgoty, Pan Jezus sprawił, że Bóg mógł okazać łaskę wszystkim ludziom. Zauważmy jednak, że słowo „wielu” dotyczy tylko tych, którzy są sprawiedliwi. Dzieło Pana Jezusa jest wystarczające dla każdego, kto przyjmie je w wierze. Już przed nadaniem zakonu grzech był na świecie. Także ci, którzy nie mieli żadnych przykazań, grzeszyli. Grzech stał się normą postępowania całej ludzkości. I właśnie tam, gdzie nie ma dla człowieka jakiejkolwiek nadziei, tam łaska triumfuje. Kto dziś uwierzy w Pana Jezusa, otrzyma nie tylko przebaczenie grzechów, ale i nowe, wieczne życie. ",
        "bookID": 6,
        "verseRange": "5,12–5,21"
    },
    {
        "id": 400,
        "title": "List do Rzymian 6,1–11",
        "text": "Nasz stan przed Bogiem był beznadziejny. Pan Jezus został na krzyżu uczyniony za nas grzechem, gdyż tylko On mógł ponieść śmierć, na którą myśmy zasłużyli. Przez to Bóg ostatecznie rozprawił się z naszym starym człowiekiem. Możemy teraz utożsamić się ze śmiercią Pana. Czyż nie wyraziliśmy tego przez chrzest? Gdy zostaliśmy zanurzeni, wyznaliśmy, że miejsce naszego starego człowieka jest w grobie. Ale tak samo, jak Pan Jezus nie pozostał w grobie, lecz zmartwychwstał, tak i my powinniśmy teraz żyć tym nowym życiem, które otrzymaliśmy przez zmartwychwstanie. Co to dla nas oznacza w kontekście grzechu? Nie musimy być więcej sługami grzechu. Ten stary mistrz (czyli grzech albo nasza stara natura) nie jest już przewodnikiem w naszym życiu, lecz jest nim Pan. Zwróćmy uwagę, w jaki sposób się o tym mówi w tym fragmencie: zmarły nie zważa na polecenia swojego mistrza. To, że umarliśmy dla grzechu (w. 2), ma się urzeczywistniać w naszym życiu: „podobnie i wy uważajcie siebie za umarłych dla grzechu, a za żyjących dla Boga w Chrystusie Jezusie, Panu naszym”. Nigdy nie zapominajmy o tym, że nasze uwolnienie z mocy grzechu stało się możliwe tylko dlatego, że Pan Jezus zmarł raz na zawsze za grzech. On musiał umrzeć w naszym zastępstwie i doświadczyć śmierci w całej swej okrutności jako zapłaty za grzech. ",
        "bookID": 6,
        "verseRange": "6,1–6,11"
    },
    {
        "id": 401,
        "title": "List do Rzymian 6,12–23",
        "text": "Do tej pory to grzech panował nade mną. Od momentu, gdy uwierzyłem w Pana Jezusa, panuje łaska przez sprawiedliwość. Dlatego nie jestem już posłuszny grzechowi, gdyż należę do innego Mistrza. Chcę dać moje członki do dyspozycji Bogu, a nie grzechowi. „Ale obleczcie się w Pana Jezusa Chrystusa i nie czyńcie starania o ciało, by zaspokajać pożądliwości” (Rzym. 13,14). Nauczmy się z tego fragmentu, że zachowanie nas od mocy grzechu jest możliwe jedynie poprzez poddanie się Bogu („oddawajcie siebie Bogu”). Są tutaj ukazane dwa fundamenty, które są sobie przeciwstawne: grzech i sprawiedliwość. Apostoł używa tych obrazów, by uzmysłowić Rzymianom, że uwolnienie z mocy grzechu umożliwia wierzącemu bardzo bliską relację z Panem Jezusem. Wiersz 18 mówi o naszym stanowisku, jako wierzących, przed Bogiem. Wiersz 19 wzywa nas, aby to stanowisko urzeczywistnić: „oddawajcie członki wasze na służbę…”. W ostatnim wierszu przeciwstawione są sobie życie i śmierć. Śmierć jest sprawiedliwą zapłatą za służbę grzechowi, ale wierzący dzięki łasce Bożej są od tej służby uwolnieni. Nie zasłużyliśmy na życie wieczne, lecz otrzymaliśmy je z łaski. ",
        "bookID": 6,
        "verseRange": "6,12–6,23"
    },
    {
        "id": 402,
        "title": "List do Rzymian 7,1–11",
        "text": "Gdy już apostoł omówił kwestie usprawiedliwienia i uwolnienia od panowania grzechu, przechodzi do kolejnego tematu, a mianowicie do naszego stosunku do zakonu. Jeśli jakiś wierzący uczyni zakon wzorem dla swojego życia chrześcijańskiego, by przez przestrzeganie przykazań podobać się Bogu, to odkryje, że w ten sposób nie przyniesie Bogu żadnych owoców. Aby to wyjaśnić, apostoł Paweł podaje przykład małżeństwa. Według zakonu kobieta jest tak długo związana z mężem, jak długo on żyje. Jeśli mąż umrze, jest w pełni uprawniona do powtórnego zamążpójścia. Apostoł odwraca tutaj ten obraz. To nie mąż, zakon, umarł, lecz my, wierzący, umarliśmy dla zakonu, by żyć dla kogoś innego. Wypływa z tego podobny wniosek jak w rozdziale 6: chrześcijanin w żadnym wypadku nie może służyć dwóm panom – ani Chrystusowi i grzechowi, ani Chrystusowi i zakonowi. To, co wcześniej powiedzieliśmy jest w tym fragmencie potwierdzone. Zakon pokazuje, co jest grzechem. Mówi o tym, że w nas mieszka grzech i zło. Ale zakon nie daje siły, by wypełnić jego żądania, dlatego prowadzi tylko do śmierci (w. 5–10). „Ale teraz zostaliśmy uwolnieni od zakonu”. Nasza służba nie polega na dosłownym wypełnianiu żądań zakonu we własnej mocy, lecz na naśladowaniu naszego Pana Jezusa w mocy Ducha Świętego (w. 6). ",
        "bookID": 6,
        "verseRange": "7,1–7,11"
    },
    {
        "id": 403,
        "title": "List do Rzymian 7,12–25",
        "text": "Problem nawróconego, ale jeszcze nie uwolnionego człowieka, nie ma swojego źródła w zakonie, który sam w sobie jest święty, sprawiedliwy i dobry. Święty, bo odrzuca zło. Sprawiedliwy, gdyż jako nienaruszalny wzór osądza grzesznika. Dobry, bo żąda miłości do Boga i do swojego bliźniego. Ten problem, o którym tu mowa, leży w człowieku. Chce on czynić dobro, gdyż się nawrócił, ale ponieważ próbuje czynić je o własnej sile (zob. powtarzanie słowa „ja”), ponosi same klęski. Jakże ważne jest, byśmy wszyscy doszli do tego przekonania, że „nie mieszka we mnie, to jest w ciele moim, dobro”. Nasze własne „ja”, również po naszym nawróceniu, nie jest w stanie przynieść Bogu nic dobrego, gdyż nie możemy przezwyciężyć go siłą swojej woli. Mieszkający w nas grzech jest silniejszy niż wszelkie nasze próby i dążenia, by zadowolić Boga. Jak więc mogę być uwolniony od tej walki, która we mnie trwa? Rozwiązaniem jest odpowiedź na pytanie: „kto mnie wyratuje?”. Muszę szukać pomocy poza mną. Ta pomoc jest tylko i wyłącznie w Panu Jezusie i w tym, czego On dokonał za mnie na krzyżu. Ja mogę tylko przynieść dziękczynienie za to, że dla Boga nie jest ważne to kim ja jestem, ale to, kim jest dla mnie Bóg przez Pana Jezusa. ",
        "bookID": 6,
        "verseRange": "7,12–7,25"
    },
    {
        "id": 404,
        "title": "List do Rzymian 8,1–11",
        "text": "W pierwszych czterech wierszach tego rozdziału apostoł pisze o prawdziwym wyzwoleniu chrześcijanina. Nie chodzi tu o doświadczenia czy odczucia, lecz o fakty, na których każdy, kto jest w Chrystusie, może się oprzeć. Wyrażenie „zakon Ducha, który daje życie w Chrystusie Jezusie” oznacza po prostu działanie Ducha Bożego, który mieszka w każdym wierzącym. On jest w nim źródłem i siłą nowego życia. Nigdy nie zapominajmy, jak niewyobrażalnie dużo kosztowało Boga, abyśmy zostali wyzwoleni. Bóg posłał swego Syna na ten świat jako bezgrzesznego człowieka, który zewnętrznie nie odróżniał się niczym od innych ludzi, aby umarł za grzech. Ten, który był bez grzechu, na krzyżu został za nas uczyniony grzechem. Tam umarł, potępiwszy grzech w ciele. Abyśmy zrozumieli działanie Ducha w nas, musi być dla nas jasne, że rzeczy duchowe nie mogą mieszać się z cielesnymi, z naszą starą naturą. Cielesne usposobienie jest nieprzyjazne Bogu. Stoi w zupełnej opozycji wobec Ducha i jego działania. Wiersze 8 i 9 wyraźnie określają, kim jest niewierzący, a kim zbawiony. Oby Duch Chrystusowy wydobywał z nas te same cechy, które były widoczne w życiu Pana Jezusa. ",
        "bookID": 6,
        "verseRange": "8,1–8,11"
    },
    {
        "id": 405,
        "title": "List do Rzymian 8,12–17",
        "text": "Po tym, jak apostoł Paweł wskazał na mieszkającego w nas Ducha Bożego i na źródło siły, które pozwala nam kroczyć śladami Pana, wzywa nas, abyśmy byli odpowiedzialni. Zwraca uwagę na to, że życie, w którym zwycięża nasze ciało, zmierza do śmierci. Duch Święty daje nam jednak siłę, by te ziemskie rzeczy umartwiać (Kol. 3,5). Wierzący, w życiu których przewodzi Duch Święty, nazywani są synami Bożymi. Jest to szczególny przywilej wierzącego czasu łaski. Już przed założeniem świata było wielkim Bożym pragnieniem, aby móc nazwać człowieka swoim dzieckiem, z którym będzie mógł dzielić myśli swego serca (Efez. 1,4–5). Tak więc możemy należeć do tej trzody, która otrzymała ducha synostwa, w którym wołamy „Abba, Ojcze”. Ponieważ należymy do Bożej rodziny, jesteśmy też dziedzicami i współdziedzicami człowieka Chrystusa Jezusa. Jednak droga do tego dziedzictwa prowadzi przez cierpienia. Żaden chrześcijanin nie może przed nimi uciec, gdyż nie ma innej drogi do świętości. Zauważmy, że nie chodzi tutaj o cierpienie dla Chrystusa, ale o cierpienie z Nim. Na naszej drodze życia, która prowadzi przez ten wrogi Bogu świat, gdzie nie przestrzega się Jego zasad i gdzie na każdym miejscu widać tragiczne i bolesne skutki grzechu, my, wierzący, przechodzimy przez to wszystko, przez co przeszedł Pan Jezus. ",
        "bookID": 6,
        "verseRange": "8,12–8,17"
    },
    {
        "id": 406,
        "title": "List do Rzymian 8,18–30",
        "text": "Apostoł, który doświadczył wielu cierpień, zachęca nas, by w tych cierpieniach patrzeć do przodu. Teraźniejszość przeminie, ale przyszła chwała jest wieczna. Stworzenie, poprzez upadek człowieka w grzech, także cierpi, jednak nie z własnej winy. Dlatego też Słowo Boże nie mówi o łasce, tak jak w przypadku naszego odkupienia, lecz o uwalniającej sile, przez którą całe stworzenie zostanie wyzwolone z przekleństwa. Nasze ciało należy jeszcze do tego stworzenia – odczuwamy to dzień w dzień. Jakże często wzdychamy z tego powodu! Mamy jednak nadzieję, że nasze ciało zostanie zbawione. Proces ten jest chwilowo wstrzymany, ale na pewno zostanie zakończony. Pan Jezus przez swoje dzieło na Golgocie odkupił naszego ducha, duszę i ciało. Póki żyjemy na tej ziemi, naznaczeni jesteśmy słabością. Ale Duch Święty, który w nas mieszka, troszczy się także o to. On wstawia się za nami w sposób, który podoba się Bogu. Jakież to dla nas pocieszenie! Jeśli będziemy okazywali się przed Bogiem jako nie potrafi ący się modlić, możemy być pewni, że wszystko, co nas spotka, posłuży ko dobremu. Wiersze 29 i 30 mówią o łańcuchu, który ma pięć ogniw. Rozciąga się on od wieczności, wchodzi w okres czasu i prowadzi znów ku wieczności: wybrani – przeznaczeni – powołani – usprawiedliwieni – uwielbieni. ",
        "bookID": 6,
        "verseRange": "8,18–8,30"
    },
    {
        "id": 407,
        "title": "List do Rzymian 8,31–39",
        "text": "Jako podsumowanie tego, co dotąd powiedziano, apostoł stawia retoryczne pytania. Jest jego życzeniem, aby każdy wierzący, ufając wierności Boga, odpowiedział sobie na te pytania. Czy Bóg mógłby w lepszy sposób udowodnić, że jest za nami, niż ofi arując swojego jedynego umiłowanego Syna za nas? Jeśli On nie oszczędził nam największego daru, to i pozostałe rzeczy nam podaruje. Ale zwróćmy uwagę na wyrażenie „z NIM” – a więc nie w oddzieleniu od Pana Jezusa. Bóg nie może podarować nam niczego, co będzie służyło jedynie do zaspokojenia naszych cielesnych pragnień. On jest naszym Bogiem, On nas błogosławi i oczyszcza z zarzutów, ponadto Chrystus, nasz Wybawca, siedzi po prawicy Bożej, by się wstawiać za nami. Czy jest coś, co mogłoby nas oddzielić od miłości Pana Jezusa? Niemożliwe! Wszystkie wymienione rzeczy służą do tego, byśmy dzięki nim odczuli prawdziwość i moc tej niezmierzonej miłości, abyśmy jeszcze mocniej zdali się na tę miłość! W tym ukryty jest korzeń zwycięskiego życia. Jakże byłoby wspaniale, gdybyśmy wszyscy byli więcej niż zwycięzcami! Kończąc ten fragment, apostoł jest osobiście przekonany, że śmierć nie ma już mocy nad wierzącym. Życie przemija, wraz ze swoimi zmianami, doświadczeniami i przeciwnościami. Chciejmy więc oprzeć się na Bogu i Jego miłości, który jest ponad to wszystko, co nas spotyka. ",
        "bookID": 6,
        "verseRange": "8,31–8,39"
    },
    {
        "id": 408,
        "title": "List do Rzymian 9,1–5",
        "text": "Po tym, jak apostoł ukazał to, co Bóg w swojej miłości i łasce przygotował dla grzesznika, w rozdziałach 9–11 odpowiada na pytanie, co stanie się ze szczególnymi obietnicami, które Bóg darował ludowi izraelskiemu. Gdy będziemy rozważać Boże postępowanie wobec Jego ziemskiego ludu, zobaczymy mądrość i poznanie naszego Pana (Rzym. 11,33). Było pragnieniem apostoła Pawła, aby te cudowne przywileje, które otrzymuje każdy wierzący, były także udziałem ludu izraelskiego. Dlatego też podróżując, w każdym nowym mieście, do którego przybył, najpierw szukał synagogi, by głosić ewangelię Żydom. Mając gorące serce, pragnął, by przez przekleństwo zostać odciętym od Chrystusa, jeśliby to mogło zbawić Żydów. Błogosławieństwa wymienione w wierszach 4 i 5 odnoszą się do całego ludu. Są one inne niż chrześcijańskie błogosławieństwa, gdyż nie są osobiste. Synostwo dotyczy całego narodu (Oz. 11,1), a chwała obecności Boga objawionej w obłoku (2. Mojż. 40,35; 1. Król. 8,11; Ez. 43,1–5). Bóg zawarł przymierze tylko z Izraelem na górze Synaj, i z tym ludem, a nie z chrześcijanami, zawrze w przyszłości nowe przymierze. Nadanie zakonu i wszystkie ceremonie związane ze służbą Bogu były tylko i wyłącznie dla Izraela. Jako kulminacyjny punkt wymienia apostoł Chrystusa. On jako człowiek był Żydem, ale jednocześnie Bogiem. ",
        "bookID": 6,
        "verseRange": "9,1–9,5"
    },
    {
        "id": 409,
        "title": "List do Rzymian 9,6–18",
        "text": "Żydzi nie mogli zrozumieć, że po śmierci i zmartwychwstaniu Pana Jezusa, oferta Bożej łaski została skierowana do wszystkich ludzi. Myśleli, że przez to Bóg przestanie być wierny swoim obietnicom, które dał ich ojcom. Ale tak nie było. Wywód apostoła zmierza do ukazania dwóch rzeczy. Po pierwsze nieograniczoności Boga. On jest Stwórcą i nikt nie może sobie uzurpować prawa, by coś Jemu zarzucać albo pociągać Go do odpowiedzialności. Po drugie, staje się jasne, że Żydzi byli w całkowitym błędzie myśląc, że przez błogosławieństwa dane Abrahamowi Bóg jest zobowiązany błogosławić wszystkich potomków Abrahama. Błogosławieństwa te już wcześniej pokrywały się z linią wiary – widzimy to u Ismaela i Izaaka, jak i u Ezawa i Jakuba. W swojej wszechwiedzy Bóg widział życie braci daleko naprzód. Ale gdy zakończyli swoje życie, Bóg mógł powiedzieć: „Jakuba umiłowałem, a Ezawem wzgardziłem”. Jednak w swojej nieograniczoności Bóg nie jest niesprawiedliwy. Więcej, Bóg nawet okazuje łaskę. Dla kogo? Na pewno nie dla tego, kto się wywyższa jak faraon, który zapytał: „Któż to jest Pan, bym miał słuchać głosu jego (…)? Pana nie znam” (2. Mojż. 5,2). Ale Bóg uwielbił się nawet w takiej sytuacji. Każdy, kto ukorzy się przed Bogiem i Jego suwerennością, znajdzie się wśród tych, którym Bóg okaże łaskę. ",
        "bookID": 6,
        "verseRange": "9,6–9,18"
    },
    {
        "id": 410,
        "title": "List do Rzymian 9,19–33",
        "text": "Ciągle są ludzie, którzy wierzą, że Bóg zatwardza serce człowieka według swojego upodobania. Historia faraona pokazuje, że tak nie jest. Dopiero gdy faraon kilkakrotnie zatwardził swe serce, czytamy, że Pan zatwardził jego serce (np. 2. Moj. 8,15.19 i 32; 9,7.12). Z tego powodu Słowo Boże odpowiada na wyniosłe pytania z wiersza 19 innym ważnym pytaniem: „Kimże ty jesteś, że wdajesz się w spór z Bogiem?”. Jakże łatwo zapominamy, kim jesteśmy – bryłą gliny! Wiersze 22 i 23 prowadziły już do wielu błędnych wniosków. Gdy przeczytamy je dokładnie, staną się dla nas jasne. Trzy słowa określają tutaj naczynia. Gniew – Boży stosunek względem grzechu. Moc – Boża zdolność do wykonania sądu. Cierpliwość –Boże pragnienie, aby ludzie pokutowali zanim nadejdzie sąd. Jeśli ktoś trwa w grzechu, skazuje sam siebie na potępienie. Naczynia ułaskawienia to wszyscy ci, którzy poszli za Bożym głosem i przyjęli Jego łaskę. Do nich należy także wierząca resztka Izraela. Większość Żydów odrzuca – podobnie jak poganie – możliwość osiągnięcia Bożej sprawiedliwości przez wiarę. Pragnąc o własnych siłach lub też poprzez wypełnianie zakonu osiągnąć sprawiedliwość, nigdy nie dojdą do celu. Największym grzechem człowieka jest to, że zgorszył się Panem Jezusem i odrzucił Go, zamiast w Niego uwierzyć. ",
        "bookID": 6,
        "verseRange": "9,19–9,33"
    },
    {
        "id": 411,
        "title": "List do Rzymian 10,1–13",
        "text": "To, że Żydzi byli gorliwi dla Boga, nie budziło wątpliwości. Paweł znał to z własnego doświadczenia (Fil. 3,6). Niestety, była to gorliwość bez poznania. Żydzi byli tak bardzo skupieni na swojej własnej sprawiedliwości, którą próbowali osiągnąć przez zachowywanie przykazań, że nie dopuszczali myśli, iż Boża sprawiedliwość może być osiągnięta na podstawie wiary. Żydzi nie poznali, że z przyjściem Pana Jezusa nastał nowy okres czasu a czas próby człowieka zakończył się. Zakon żądał od człowieka, aby był sprawiedliwy, ale taki był jedynie Chrystus. Ten, kto przyjmuje Chrystusa, musi zostawić dążenia do swojej sprawiedliwości. Zakonu i Chrystusa nie można połączyć. Wiersz 9 daje nam jasną defi nicję słowa „wiara”. Chodzi tu o usta i serce, a nie o ręce i nogi. Usta wyrażają to, co myśli serce. Bez prawdziwej wiary w sercu nie można wyznać, że Jezus jest naszym Panem. Kto wierzy, ten mówi i świadczy o tym, że Pan Jezus stał się mistrzem w jego życiu. W co wierzymy? Wierzymy w Boga zmartwychwstania, który wzbudził swego Syna z martwych. Wierzymy w doskonałe dzieło odkupienia, do którego nic nie trzeba dodawać. Tak, jak nie ma różnicy między ludźmi jeśli chodzi o grzech (Rzym. 3,23), tak też Boża oferta jest skierowana bez wyjątku do wszystkich. ",
        "bookID": 6,
        "verseRange": "10,1–10,13"
    },
    {
        "id": 412,
        "title": "List do Rzymian 10,14–21",
        "text": "W tych wierszach Duch Święty pokazuje nam ważną Bożą zasadę. Bóg nie żąda od człowieka, by Go szukał sam z siebie. Człowiek nie musi się wysilać, aby poznać Boga – czy to przez fi lozofi ę czy przez inne, ludzkie nauki. Bóg objawia się człowiekowi poprzez stworzenie i swoje Słowo. A czego żąda od ludzi, którzy słyszą jego nowinę? Bardzo proste: posłuszeństwa i wiary. W wierszu 16 Duch Boży zauważa pewna smutną rzecz: nie wszyscy dali posłuch dobrej nowinie. Dostrzegają to nie tylko ci, którzy zwiastują ewangelię łaski – już prorok Izajasz skarżył się: „Któż uwierzył wieści naszej?”. Niewiara w sercach ludzi była od dawna największą przeszkodą dla Bożej nowiny. Żydzi przeciwstawiali się przede wszystkim temu, że Bóg swoją radosną nowinę chce głosić wszystkim ludziom. Nie rozumieli, że od momentu ukrzyżowania swojego Mesjasza utracili uprzywilejowaną pozycję przed Bogiem. Ich zatwardziałość została przewidziana już w Starym Testamencie. Cytaty, które apostoł przytacza, potwierdzają to. Przez to, że Żydzi w swej gorliwości nie chcieli, aby poganie dostąpili zbawienia, sami zamknęli sobie drogę do zbawienia. Jakże to smutne! ",
        "bookID": 6,
        "verseRange": "10,14–10,21"
    },
    {
        "id": 413,
        "title": "List do Rzymian 11,1–10",
        "text": "W tym rozdziale apostoł Paweł prowadzony przez Ducha Świętego pokazuje, w jaki sposób Izrael otrzyma w końcu błogosławieństwo swoich obietnic. Bóg nie byłby Bogiem, gdyby niewierność ludu izraelskiego spowodowała, że Jego postanowienia nie zostałyby wykonane. Pierwszych sześć wierszy dowodzi, że nawet w obecnym, chrześcijańskim okresie czasu Bóg nie odrzucił całkowicie swojego ludu. Apostoł sam należał do tej resztki według wyboru łaski. Nie wiemy, jak wielka jest to resztka, ale pewne wydarzenie z życia Eliasza przestrzega nas przed niedocenianiem tej liczby. Eliasz narzekał przed Bogiem na Izraela, przeciwstawiając wierności Bożej bałwochwalstwo tego ludu. Ale został pouczony przez Boga, gdyż Pan miał w Izraelu 7000 wiernych Mu dusz, o których Eliasz nie miał pojęcia. Być może nie zauważył ich albo nie interesował się nimi wcale. Tak samo i w dzisiejszych czasach Pan najlepiej wie, ilu Żydów uważa Pana Jezusa za swojego Mesjasza. Dopiero wieczność pokaże, jak wielkie żniwo zebrała łaska pośród Żydów. Niestety, większość tego ludu jest ślepa. Najpierw nie chcieli ani widzieć, ani słyszeć (Mat. 13,13–15). Gdy Szczepan chciał poruszyć ich serca, zatykali swoje uszy (Dz.Ap. 7,57). Gdy zaś świadomie odrzucili Boga, zesłał na nich ślepotę (w. 8). ",
        "bookID": 6,
        "verseRange": "11,1–11,10"
    },
    {
        "id": 414,
        "title": "List do Rzymian 11,11–21",
        "text": "Następnie apostoł odpowiada na pytanie, czy upadek Izraela jest ostateczny. Odpowiedź, którą wyjaśnia Paweł od 25 wersetu, brzmi: absolutnie nie! W rozważanym fragmencie apostoł stwierdza, że upadek Żydów wyszedł na dobre poganom. Pomyślmy o błogosławieństwach, które dzięki chrześcijaństwu dotarły do najdalszych zakątków ziemi. Jakże wiele chrześcijańskich krajów jeszcze do niedawna miało swoje główne prawa oparte na Biblii! Prowadziło to do czasowego błogosławieństwa (do bogactwa świata, bogactwa narodów). Cóż dopiero będzie w Tysiącletnim Królestwie, gdy odnowiony Izrael stanie się kanałem błogosławieństw Bożych dla wszystkich narodów! Tak, czym będzie przyjęcie ich, jeśli nie powstaniem z martwych? Zaczyn albo korzeń, o którym mowa w wierszu 16, wskazuje na Abrahama, w którym będą błogosławione wszystkie narody ziemi (1. Mojż. 12,2). Naturalne gałęzie to niewierzący Żydzi, którzy tak bardzo szczycili się pochodzeniem od Abrahama, a jednak zostali wyłamani, czyli odstawieni na bok. Zamiast nich wszczepione zostały dzikie gałęzie, czyli narody, które mają udział w błogosławieństwie Abrahama. Jakże to ważne ostrzeżenie skierowane do tych, którzy tylko zwą się chrześcijanami, a brakuje im osobistej wiary! ",
        "bookID": 6,
        "verseRange": "11,11–11,21"
    },
    {
        "id": 415,
        "title": "List do Rzymian 11,22–36",
        "text": "Te dzikie gałęzie, które zostały wszczepione w szlachetne drzewo oliwne, nie symbolizują pojedynczych wierzących, lecz chrześcijańskie świadectwo na tej ziemi. Jeśli pomyślimy o tym, jak wiele niewiary jest w dzisiejszych wielkich systemach religijnych, to przyznamy, że nadchodzi czas, kiedy Bóg te dzikie gałęzie znowu odetnie, czyli odrzuci chrześcijańskie świadectwo (Obj. 3,16; 18,21–24). Zanim to jednak nastąpi, przyjdzie Pan Jezus i pochwyci wszystkich zbawionych do siebie, do nieba. Kiedy to będzie miało miejsce? Gdy dopełni się liczba narodów (w. 25). To będzie nowy początek starań Boga o Izrael. Pan Jezus przyjdzie znowu w chwale i wierna resztka Żydów zobaczy Tego, którego przebodli, uwierzy i doświadczy Jego łaski. Apostoł jest pod wielkim wrażeniem, tego, że Bóg mimo niewierności ludzi i tak osiągnie swój cel, dlatego wyraża swój podziw i uwielbienie. Czy nie jest to także radością dla nas, że wszystko jest tylko i wyłącznie ku chwale i uwielbieniu Pana? On jest początkiem, przewodnikiem i wiecznym panującym nad wszystkim. On jest szczególnie przedstawiony jako Ten, który jest mądry w swoich postanowieniach, doskonały w swych czynach i doskonały w panowaniu nad wszystkim. ",
        "bookID": 6,
        "verseRange": "11,22–11,36"
    },
    {
        "id": 416,
        "title": "List do Rzymian 12,1–8",
        "text": "W ostatniej części naszego listu – od rozdziału 12 do końca – mowa jest o rzeczach, które powinniśmy zastosować w naszym życiu. Czy jesteśmy gotowi, by nasze ciało – nasze ręce, nogi, oczy, usta oddać do dyspozycji Bogu, rezygnując z własnych zamierzeń? Im bardziej rozmyślamy nad tym, co Bóg darował nam w osobie swego Syna, i widzimy, jak bardzo Chrystus się poświęcił (Efez. 5,1–2), tym łatwiej będzie nam przyjąć to napomnienie. Świat ma swoje, niezależne od Boga, wzorce, pomysły, pobudki. A nasze myśli powinny być wypełnione Bożymi wzorcami, myślami, a nie ludzkimi. Nie jest to łatwe, gdyż nie zawsze potrafi my w naszym życiu rozpoznać wolę Bożą. Gdy jednak świadomie będziemy o niej rozmyślać i badać Słowo, aby poznać Boże zasady i zastosować je w praktyce, a także będziemy dążyć do bycia w obecności Bożej, w społeczności z Nim, ufać Mu i przyjmować Jego mądrość i miłość, to On z pewnością nam dopomoże. Wiersze 3–8 mówią o służbie każdego wierzącego. Wszyscy jesteśmy członkami ciała Chrystusowego. Każdy otrzymał inny dar łaski od Boga mający na względzie dobro całego zgromadzenia. Dlatego tak ważnym jest, by każdy z nas w pokorze zachował to, co mu Bóg darował (w. 3). ",
        "bookID": 6,
        "verseRange": "12,1–12,8"
    },
    {
        "id": 417,
        "title": "List do Rzymian 12,9–21",
        "text": "W tych wierszach nie chodzi w pierwszej kolejności o naszą służbę i uczynki, lecz o przynoszenie owocu oraz te cechy charakteru, które są nieodłączna częścią codziennego życia chrześcijanina. To są cechy charakterystyczne Pana Jezusa, które powinny być widoczne także w naszym życiu. Na początku wymieniona jest nieobłudna miłość. Jest ona źródłem wszelkiego prawdziwego owocu dla Boga. Jak ta miłość postępuje? Odrzuca zło i z całych sił trzyma się dobra. Czy tak jest rzeczywiście w naszym życiu? Wyliczone tutaj pouczenia dotyczą z jednej strony naszego stosunku do współwierzących a z drugiej strony naszej osobistej relacji z Panem. Powinniśmy wiedzieć, jak postępować z tymi, którzy mają wobec nas złe zamiary, którzy nas prześladują albo wyrządzają nam zło. Jakże ważnym jest, by przyjąć do serca wskazówki, które są nam dane na wypadek takich sytuacji. Nasza stara natura chciałaby czynić coś dokładnie odwrotnego. Ale każdy wierzący posiada nowe, Boże życie oraz Ducha Świętego, który jest naszą mocą. Tak więc możemy tym, którzy są wobec nas wrogo usposobieni, okazać łaskę, której sami doświadczyliśmy. Jakże ważna jest druga część 17 wiersza. Chciejmy prowadzić takie życie, aby ani wierzący, ani niewierzący, nie musieli się na nas gniewać. ",
        "bookID": 6,
        "verseRange": "12,9–12,21"
    },
    {
        "id": 418,
        "title": "List do Rzymian 13,1–7",
        "text": "Jak ma się zachowywać wierzący w stosunku do władzy w swoim kraju? Słowo Boże jest tu bardzo precyzyjne: chrześcijanin ma się podporządkować władzy i poleceniom przez nią wydawanym, nawet gdy uważa, że jej wyroki są niesprawiedliwe i szkodzą dobremu bytowi wierzącego. Bóg sam ustanowił władzę, by rządziła ludźmi. Kto się sprzeciwia władzy, jest przeciwnikiem Bożym, a to będzie miało zgubne skutki. Jest tylko jeden jedyny wyjątek, gdy nie możemy być posłuszni władzy: gdy żąda ona od nas czegoś, co jest niezgodne z jasno określoną wolą Bożą i co obciąży nasze sumienie, gdybyśmy to wykonali. Wtedy obowiązują nas słowa: trzeba być bardziej posłusznym Bogu niż ludziom (Dz.Ap. 5,29). Aby mieć czyste sumienie przed Bogiem, trzeba poddać się zarządzeniom władzy. Czyńmy to także w takich sprawach, jak podawanie rzeczy, które trzeba oclić przy przekraczaniu granicy, albo przy wypełnianiu rocznego rozliczenia podatkowego. Posłuży to ku naszemu błogosławieństwu i wyostrzy nasze sumienie. Czy chodzi o cła, podatki, bojaźń czy cześć, jesteśmy zobowiązani oddawać wszystkim to, co im się należy – zupełnie niezależnie od tego, co myślimy o ludziach, którzy zajmują dane stanowiska. My nie musimy być poddani osobie, lecz władzy, która pochodzi od Boga. ",
        "bookID": 6,
        "verseRange": "13,1–13,7"
    },
    {
        "id": 419,
        "title": "List do Rzymian 13,8–14",
        "text": "Od wiersza 8 poszerza się sfera naszego poddania się, gdyż mowa jest o tym, co jesteśmy winni wszystkim ludziom. Jakże proste jest to wezwanie: nikomu nic winni nie bądźcie prócz miłości wzajemnej. Oznacza to, że chrześcijanin nie powinien w ogóle się zadłużać i powinien okazywać wszystkim miłość. W miłości zawsze będziemy dłużnikami, mimo tego nie powinniśmy się zniechęcać, lecz przy każdej nadarzającej się okazji starać się spłacać ten dług. Co do zbawienia, o którym Paweł pisze w czasie przyszłym, chodzi tu o odkupienie naszego ciała. Nastąpi to wtedy, gdy ponownie przyjdzie Pan Jezus, by nas pochwycić (Fil. 3,20–21). Jeśli apostoł już wówczas pisał „nadeszła pora”, to jakże blisko teraz jest przyjście Pana! Jak ma wyglądać nasze życie do czasu, gdy przyjdzie Pan? Czy jesteśmy gotowi zrezygnować z tego, co i tak pozostanie na tej ziemi? To są rzeczy tego świata, dla których niestety poświęcamy tak wiele energii. Załóżmy zbroję światłości. Światłość jest najlepszą ochroną przed rozprzestrzeniającym się złem i przed zaborczymi roszczeniami świata wobec nas. Światłość jest także świadectwem dla prawdy i sprawiedliwości Bożej, które są objawione w Panu Jezusie. Dlatego przyobleczmy się w Pana Jezusa, aby codziennie był w nas widziany. ",
        "bookID": 6,
        "verseRange": "13,8–13,14"
    },
    {
        "id": 420,
        "title": "List do Rzymian 14,1–12",
        "text": "W naszym codziennym życiu mamy do czynienia z wieloma rzeczami, co do których Słowo Boże nie daje nam bezpośrednich wskazówek. Zachowanie w takich sytuacjach zależy od naszego sumienia. Apostoł podaje w tym rozdziale trzy problemy, aktualne w tamtym czasie: spożywanie mięsa, picie wina i przestrzeganie dni. Pouczenia zawarte w tym fragmencie są jednak przydatne także w innych okolicznościach. Stan sumienia każdego wierzącego jest inny. Bardzo wiele zależy od znajomości Słowa Bożego i od wzrostu duchowego. Ważnym jest, byśmy od dnia nawrócenia zaczęli ćwiczyć nasze sumienie przed Bogiem i wyostrzać je Jego słowem. W związku z tym, że stan sumienia jest różny – często zależny od wychowania, od nauk, z którymi się zetknęliśmy – nie każdy postąpi tak samo. Ważnym jest, by słaby nie osądzał tego, kto ma inne przekonania, a silny nie obrażał tego, dla którego pewne rzeczy są tak ważne, że nie może ich zlekceważyć. W pierwszych dwunastu wierszach położony jest nacisk na to, że każdy osobiście stanie przed Panem i zda Jemu relację. Przed tronem sędziowskim nikt nie będzie mógł odpowiedzieć za swojego brata. Jakże ważne jest, byśmy już teraz nauczyli się stać o własnych siłach i ćwiczyć nasze sumienia w rozróżnianiu dobrego i złego. ",
        "bookID": 6,
        "verseRange": "14,1–14,12"
    },
    {
        "id": 421,
        "title": "List do Rzymian 14,13–23",
        "text": "Motywem naszych czynów nie jest jedynie świadomość, że będziemy musieli za nie odpowiedzieć przed Panem. Od wiersza 13 ukazany jest kolejny motyw. Jest nim miłość do brata, która troszczy się o to, aby mu się dobrze powodziło. Wartość, jaką ma dla mnie dany brat, nie zawiera się w sympatii, jaką do niego odczuwam, lecz w tym, że Chrystus za niego umarł. Zaprzestańmy więc tego, co może komuś zaszkodzić, a nawet doprowadzić do czyjegoś potępienia. Kto naprawdę chce służyć Panu, musi postępować zgodnie ze swoim przekonaniem. Ale jest on przez nie zniewolony, lecz gotowy zaprzeć się samego siebie i dla innych wierzących zrezygnować z pewnych rzeczy. „Albowiem Królestwo Boże, to nie pokarm i napój, lecz sprawiedliwość i pokój, i radość w Duchu Świętym”. Naturalnie nie chodzi tu o to, aby czcić prawdę. Mamy ją od Pana i w żadnym wypadku nie możemy odsunąć jej na bok. Chodzi tu o osobiste przywileje, z których możemy zrezygnować dla dobra innych. Wiara to bardzo osobista rzecz, której nie można nikomu podarować. Mamy więc dążyć do tego, by nasz brat postępował zgodnie ze swoją wiarą. Gdy tylko uczyni coś bez wewnętrznego przekonania, zgrzeszy, a jego czyny będą go oskarżać. ",
        "bookID": 6,
        "verseRange": "14,13–14,23"
    },
    {
        "id": 422,
        "title": "List do Rzymian 15,1–7",
        "text": "Temat z poprzedniego rozdziału jest kontynuowany w tym rozdziale do wiersza 7. Jest tu przedstawiony trzeci powód, dla którego powinniśmy radzić się naszego sumienia. Jest nim wielbienie naszego Boga i Ojca. Wezwanie do silnych, by nosić słabości słabych i zabiegać o dobro i zbudowanie brata, podkreślone jest przykładem Pana Jezusa. Ponieważ był jedno z Ojcem, w pokorze wziął na siebie jego urągania. Ale jego cudowny charakter jest przedstawiony nie tylko po to, abyśmy go podziwiali. Gdy nasz wzrok kierujemy na Pana, to powinno odzwierciedlać się to w naszym życiu. Bóg nazwany jest tu Bogiem wytrwałości i posilenia. On jest źródłem tego, przez co za pomocą wiary mamy osiągnąć cel: „…abyśmy przez cierpliwość i przez pociechę z Pism nadzieję mieli”. Gdy apostoł bardzo obszernie wyjaśnił kwestie dotyczące naszego sumienia, przechodzi do ostatniego punktu. Różna ocena tych samych rzeczy wynikająca z innego stanu sumienia, nie powinna w żadnym wypadku dzielić wierzących. Duch Boży chce, by słabi i silni „…jednomyślnie, jednymi usty wielbili Boga i Ojca Pana naszego, Jezusa Chrystusa”. ",
        "bookID": 6,
        "verseRange": "15,1–15,7"
    },
    {
        "id": 423,
        "title": "List do Rzymian 15,8–13",
        "text": "W tym krótkim fragmencie apostoł jeszcze raz pokazuje dwa wspaniałe wymiary służby Pana Jezusa. Najpierw stał się On sługą obrzezanych. W Nim wypełniły się wszelkie obietnice dane patriarchom i ludowi izraelskiemu (inną kwestią jest to, że niewielu z nich Go przyjęło). On całkowicie poświęcił się dla tego wybranego, a jednak tak nieposłusznego ludu. Jednak Jego służba nie skończyła się na tym. Dalszym celem było, „aby poganie wielbili Boga za miłosierdzie”. Cytaty zaczerpnięte z Psalmów, Pięcioksięgu i proroków – z trzech głównych części Starego Testamentu – potwierdzają Boży zamiar, by błogosławić poganom tak, jak swemu ludowi. Jeśli chodzi o Izrael, który posiadał pisma starotestamentowe, to błogosławieństwo zostało im dane ze względu na prawdę Bożą. Przyjście Pana Jezusa dowiodło Żydom, że Bóg jest wierny i prawdziwy. Jeśli zaś chodzi o pogan, jest napisane: ze względu na miłosierdzie. Chrystus przyszedł też dla tych, którzy nie mieli żadnej nadziei i żyli bez Boga w świecie. Jest to tylko i wyłącznie łaska. W odniesieniu do korzenia Isajego, czyli Pana Jezusa, w którym poganie pokładają nadzieję, apostoł określa Boga jako Boga nadziei. On jest źródłem radości, pokoju i nadziei dla tych, którzy niegdyś byli bez nadziei. ",
        "bookID": 6,
        "verseRange": "15,8–15,13"
    },
    {
        "id": 424,
        "title": "List do Rzymian 15,14–24",
        "text": "W ostatnich rozdziałach Paweł prowadzony przez Ducha ponownie pisze o sobie i swojej służbie dla ewangelii, którą przedstawił w tym liście. Bóg darował apostołowi szczególną łaskę dla szczególnej służby. Paweł porównuje się do kapłana, który przynosi pogan Bogu jako ofi arę. Kiedyś nie byli oni miłymi dla Niego, ale teraz przez łaskę mają swobodny przystęp do Boga. Podobnie było w przypadku Lewitów w Starym Testamencie. Bóg odłączył to plemię dla siebie w zamian za pierworodnych. Aaron, arcykapłan, ofi arował ich Panu (4. Mojż. 8,11). Ofi arowanie pogan było o wiele większą przyjemnością dla Boga, gdyż byli poświęceni przez Ducha Świętego. Ich przyjęcie związane jest z niebiańskim stanowiskiem i z niebiańskim błogosławieństwem. Bóg użył do tego zadania właśnie apostoła Pawła. Tak więc apostoł opuścił Jerozolimę, by głosić ewangelię wszędzie tam, gdzie Chrystus jeszcze nie był znany. To był też jeden z powodów, dla których apostoł nie mógł dotąd odwiedzić wierzących w Rzymie, gdyż ewangelia dotarła do nich w inny sposób. Apostoł skierował się do Hiszpanii – było to całkiem nowe miejsce dla głoszenia ewangelii. W trakcie tej podróży miał nadzieję odwiedzić wierzących w Rzymie. ",
        "bookID": 6,
        "verseRange": "15,14–15,24"
    },
    {
        "id": 425,
        "title": "List do Rzymian 15,25–33",
        "text": "Końcówka tego listu mówi o zamiarze apostoła Pawła, aby udać się z darem od wierzących z Grecji dla potrzebujących świętych w Judei. Dar ten był bez wątpienia pięknym dowodem przychylności i praktycznej jedności pośród wierzących tamtego czasu. Ewangelia wyszła z Jerozolimy i stała się błogosławieństwem dla wielu z pogan. Teraz zaś dobra doczesne wierzących z pogan spływały dla tych z Jerozolimy, którzy zubożeli (Łuk. 24,47; Dz.Ap. 11,28–29). Jakże piękne jest przekonanie apostoła w wierszu 29! Mimo że udał się do wierzących do Rzymu w innym czasie niż zamierzał, to jednak w pełni błogosławieństw tam dotarł. Przez dwa lata jako więzień mógł przyjmować wszystkich, którzy do niego przychodzili i głosić im Królestwo Boże, jak również uczyć ich rzeczy dotyczących Pana Jezusa Chrystusa (Dz.Ap. 28,30–31). Będąc więźniem napisał także kosztowne Listy do Efezjan, Filipian, Kolosan, które do dziś mamy zachowane jako część Nowego Testamentu. Modlitwa to pole walki. Doświadcza tego każdy, kto gorliwie prosi za sługami Pana i za Jego dziełem. Nie dajmy się zniechęcić w tej walce, aby Słowo pańskie mogło wszędzie krzewić się i rozsławiać, a Jego słudzy zostali wybawieni od ludzi przewrotnych i złych (2. Tes. 3,1–2). ",
        "bookID": 6,
        "verseRange": "15,25–15,33"
    },
    {
        "id": 426,
        "title": "List do Rzymian 16,1–16",
        "text": "Obszerna lista pozdrowień pokazuje nam, jak wielu wierzących w Rzymie znał Paweł osobiście. Dla każdego z nich miał osobiste słowo. Najpierw wymienia Febę. Była ona służącą albo diakonisą zboru w Kenchreach. Nie wiemy dokładnie, na czym polegała jej służba pośród świętych. Być może była siostrą troszczącą się o innych. Apostoł poleca Febę wierzącym w Rzymie, powierzając ją ich trosce. Pryska i Akwila znani są nam z innych miejsc w Nowym Testamencie (Dz.Ap. 18,2–18.26; 1. Kor. 16,19; 2. Tym. 4,19). Jest im tutaj wystawione świadectwo, że czynili to, do czego wzywa apostoł Jan: „…i my winniśmy życie oddawać za braci” (1. Jana 3,16). Ich dom był ciągle otwarty dla wierzących. Jest także wspomniane, że w ich domu zgromadzali się wierzący. Co mógłby o nas powiedzieć Pan, gdyby nasze imiona znalazły się na takiej liście? Z pewnością jesteśmy umiłowanymi i wybranymi Pana. Ale czy jesteśmy także współpracownikami w służbie dla Niego? Czy można Ciebie i mnie nazwać: „pracujący dla Pana” albo „ten, który wiele dla Pana uczynił”? ",
        "bookID": 6,
        "verseRange": "16,1–16,16"
    },
    {
        "id": 427,
        "title": "List do Rzymian 16,17–27",
        "text": "Podziały wśród chrześcijan zdarzają się nie tylko w naszych czasach. Już wśród pierwszych chrześcijan byli ludzie, którzy nie zachowywali jedności, lecz wzniecali spory i powodowali zgorszenie. Tacy ludzie nie są sługami Pana, lecz zwodzicielami, których mamy się wystrzegać. Ale czy nie powinniśmy poznać wszystkiego, aby wiedzieć, co jest złe i czego mamy się strzec? Nie! Tak, jak mówi wiersz 19, mamy wypełniać nasze serca dobrem, czyli Słowem Bożym. Nie mamy się zajmować osądzaniem zła. Im bardziej będziemy wyćwiczeni w dobrym, tym łatwiej rozpoznamy zło. W wierszach 21–23 wymienieni są kolejni bracia, których apostoł pozdrawia. Jakże piękna jest wzajemna miłość dzieci Bożych! Trzy ostatnie wiersze są dodatkiem, w którym Paweł w kilku słowach opisuje zakres swojej służby, którą otrzymał od Pana, czyli głoszenie ewangelii i objawianie tajemnicy zgromadzenia. List do Rzymian zajmuje się w zasadzie pierwszą częścią tej służby. Objawianie tajemnicy znajdujemy przede wszystkim w Liście do Efezjan. W tym prorockim piśmie Nowego Testamentu Bóg ukazuje nam prawdy o Chrystusie i o Kościele, które przed wiekami były ukryte w Jego sercu. ",
        "bookID": 6,
        "verseRange": "16,17–16,27"
    },
    {
        "id": 428,
        "title": "Pierwszy List do Koryntian 1,1–3",
        "text": "Wielu ludzi uwierzyło w Pana Jezusa przez służbę apostoła Pawła w wielkim mieście portowym i handlowym, w Koryncie. Dzięki temu powstało tak miejscowe zgromadzenie (Dz.Ap. 18,1–11). Jednak nieprzyjaciel nie był bezczynny. Próbował zniszczyć dzieło Boże i osiągnął swój cel. Wśród wierzących pojawiły się podziały, zaś niektórzy z nich żyli w grzechu, a inni to tolerowali. Dodatkowo, przez brak duchowego zrozumienia, przez cielesne zachowanie powstał nieporządek podczas zgromadzeń. Te i inne złe rzeczy, które miały miejsce w Koryncie, pobudziły apostoła, by napisać ten istotny list. Jest on skierowany do zboru Bożego w Koryncie, jak i do wszystkich, „którzy wzywają imienia Pana naszego Jezusa Chrystusa”. Duch Święty użył okoliczności, które zaistniały w tym zgromadzeniu, by przekazać pouczenia obowiązujące wszystkich, którzy wyznają, że należą do Pana Jezusa. Także i dla nas, którzy żyjemy u kresu czasu łaski i nie jesteśmy takim świadectwem, jakim byli chrześcijanie w pierwszych wiekach, List do Koryntian nie stracił nic na swojej aktualności. Dla wszystkich wierzących, którzy jeszcze dziś chcą zgromadzać się do imienia Pana Jezusa zgodnie z biblijną nauką o Kościele, pouczenia tego inspirowanego przez Ducha listu są w pełni obowiązujące. ",
        "bookID": 7,
        "verseRange": "1,1–1,3"
    },
    {
        "id": 429,
        "title": "Pierwszy List do Koryntian 1,4–9",
        "text": "Po wstępie i pozdrowieniu apostoł dziękuje Bogu za Koryntian. Niestety, nie może dziękować za ich wiarę, miłość, wierność, wytrwałość, gdyż Koryntianie nie posiadali tych cech. Tak więc Paweł dziękuje za to, co Koryntianie otrzymali od Boga: za Jego łaskę, za bogactwo w słowie i poznaniu i za wszelki dar łaski. Następnie wspomina o objawieniu i dniu naszego Pana Jezusa Chrystusa. W ten sposób przypomina odbiorcom tego listu o ich odpowiedzialności. Objawienie Pana Jezusa jest równoznaczne z Jego objawieniem się jako Syna Człowieczego w mocy i chwale. W owym dniu wierzący objawią się razem z Nim. Wtedy okaże się także ich wierność – w życiu i służbie dla Niego. Mówiąc o Dniu Pańskim, mamy na myśli pewien okres czasu zawierający pewne wydarzenia. Jest to stawienie się wierzących przed sądową stolicą Chrystusową (por. rozdz. 3,12–15; 4,5), przyjście Pana na sąd dla niewierzących oraz rozpoczęcie Tysiącletniego Królestwa pokoju. Paweł chce uzmysłowić Koryntianom, że każdy z nich zda sprawę ze swojego życia przed Bogiem, dlatego powinni doświadczać samych siebie. Pan da im siłę i zdolność, by wytrwali aż do końca. ",
        "bookID": 7,
        "verseRange": "1,4–1,9"
    },
    {
        "id": 430,
        "title": "Pierwszy List do Koryntian 1,10–17",
        "text": "Gdy apostoł podziękował Bogu za doświadczoną łaskę, przechodzi teraz do napominania. Pośród Koryntian nie było jedności. Skoro nie było jej już na początku chrześcijaństwa, jak jest w dzisiejszych czasach? Liczba rozłamów i podziałów jest wręcz nieprawdopodobna! Jakże potrzebne są te napomnienia apostolskie i dla nas! Jak sprawić, by wszyscy wierzący mieli takie samo usposobienie i byli tego samego zdania? Każdy z nich musi zwrócić swój wzrok na Pana, który ich wyratował, a celem każdej służby ma być oddanie należnej Bogu chwały oraz pomoc innym. Co więcej, stara natura nie może już nad nimi panować, lecz Duch Święty. Aby usankcjonować podziały w Koryncie, posłużono się sługami Pańskimi, ustanawiając ich przywódcami poszczególnych grup: Pawła, który był narzędziem Bożym użytym do nawrócenia Koryntian; Apollosa, który głosił wśród nich ewangelię i Piotra – najbardziej znanego z dwunastu apostołów. A byli nawet tacy, którzy przywódcą swojej grupy chcieli uczynić Chrystusa. Paweł cieszył się, że ochrzcił tylko kilka osób w Koryncie. Ci, którzy zostaliby przez niego ochrzczeni, mieliby pretekst, aby należeć do „grupy Pawłowej”. Wielkim zadaniem apostoła nie było ochrzcić jak najwięcej ludzi, lecz głosić ewangelię chwały. Przez tworzenie grup podważano dzieło Pana Jezusa dokonane na krzyżu, którego fundamentem była jedność (Jana 11,51–52). ",
        "bookID": 7,
        "verseRange": "1,10–1,17"
    },
    {
        "id": 431,
        "title": "Pierwszy List do Koryntian 1,18–31",
        "text": "Koryntianom ciężko było przyjąć to, że ludzka natura jest całkowicie zepsuta. Także i my często mamy z tym trudności. Ale musimy uznać Boży sąd, który mówi, że wszelka ludzka mądrość, uczoność, elokwencja nie mają żadnej, ale to żadnej wartości w Jego oczach. Bóg nie uznał mądrości tego świata. Żaden człowiek nie może się chlubić, że własnym wysiłkiem doszedł do poznania Boga. W przeciwieństwie do mądrości tego świata jest mądrość Boża i Boży plan. Zostały one objawione na krzyżu. Tam w szczególny sposób Bóg okazał swoje miłosierdzie i miłość do zgubionego człowieka. Bóg wydał swojego umiłowanego Syna za grzeszników na sąd i śmierć. A ponieważ On zapłacił nasz dług, Bóg może przebaczyć każdemu, kto uwierzy w Niego i przyjąć go jako swoje dziecko. Dla ludzi, którzy chcą dzieło Golgoty pojąć swoim rozumem, to wszystko wydaje się głupstwem. Mocy, która jest w poselstwie ewangelii, może doświadczyć tylko ten, kto w nią wierzy. Koryntianie, którzy uwierzyli w Chrystusa, byli najlepszym dowodem na słowa apostoła zawarte w wierszach 26–31, gdyż w większości należeli do najgorszych grzeszników (rozdz. 6,9–11). Naturalnie, ewangelia skierowana jest też do mądrych, szlachetnych i możnych tego świata. Ale im o wiele trudniej jest w nią uwierzyć, gdyż muszą uznać, że ich światowe wartości i zasługi nie są nic warte. ",
        "bookID": 7,
        "verseRange": "1,18–1,31"
    },
    {
        "id": 432,
        "title": "Pierwszy List do Koryntian 2,1–5",
        "text": "Gdy Paweł przybył do Koryntu – jak to czytamy w 18 rozdz. Dziejów, głosił ludziom „świadectwo Boże”. Ono mówi o sądzie nad upadłym człowiekiem i ratunku dzięki śmierci Pana Jezusa na krzyżu. To poselstwo ma taką moc, że nie musi być wyrażone w piękny czy mądry sposób. Głoszenie „Jezusa Chrystusa i to ukrzyżowanego” to zwiastowanie o dziele odkupienia naszego Zbawiciela. Ale te słowa wyrażają przede wszystkim to, że On jako znieważony i odrzucony przez świat wycierpiał najbardziej haniebną śmierć, jaką w ówczesnych czasach można było sobie wyobrazić. Wiedząc o sprzeciwie ze strony Żydów w Koryncie, jesteśmy w stanie zrozumieć strach i drżenie Pawła. Ale Pan pocieszył go wtedy słowami: „nie bój się, lecz mów i nie milcz, bo ja jestem z tobą” (Dz.Ap. 18,9–10). Apostoł obawiał się o jeszcze jedną rzecz. Nie chciał stać się takim, jacy byli Koryntianie – pewnym siebie i swojej wiedzy. Dlatego zaniechał wszelkiej retoryki i elokwencji. Jego stara natura nie przejawiała się ani w treści kazania, ani w jego postawie jako sługi, ani w sposobie głoszenia. Tylko wtedy Duch Święty mógł okazać swą moc i przywieść ludzi do wiary w Pana Jezusa. Pięknie wygłoszone kazania nie pomogą nikomu w uwierzeniu w Pana. ",
        "bookID": 7,
        "verseRange": "2,1–2,5"
    },
    {
        "id": 433,
        "title": "Pierwszy List do Koryntian 2,6–16",
        "text": "W przeciwieństwie do mądrości tego świata, która była ceniona wśród Koryntian, posłańcy Pana Jezusa głosili inną mądrość. Ale nie była ona osiągalna dla naturalnego, nieodrodzonego człowieka, lecz dla „doskonałych”. Doskonali to nie ci wykształceni czy szlachetni tego świata, lecz wierzący, którzy świadomi swojego stanowiska przed Bogiem są Jego dziećmi, ale zarazem są dorośli, dojrzali we wierze. Tego nie można było powiedzieć o Koryntianach (rozdz. 3,1–2). Dlatego nie mógł apostoł podzielić się z nimi tą tajemnicą, która jest zawarta w mądrości Bożej. Ale w wierszach 10–16 Paweł wyjaśnia, jak to, co było w Bożym sercu, zostało nam objawione i w jaki sposób możemy to zrozumieć. Bóg nie objawił tego w czasach Starego Testamentu, lecz dopiero apostołom i prorokom nowotestamentowym poprzez Ducha Świętego, który od czasów Zielonych Świąt mieszka w sercu każdego prawdziwego wierzącego. Przez tego Ducha Koryntianie mogli też zrozumieć Boże prawdy. Wiersz 13 mówi, że objawienia te zostały nam przekazane poprzez natchnione Słowo Boże, w sposób nieskazitelny i bezbłędny, choć apostołowie i prorocy jako ludzie byli tak samo niedoskonali jak my. Dziś posiadamy to głoszone Słowo w formie pisemnej. Jest nim Nowy Testament. Tylko ten, kto jest nowonarodzony i pozwala się prowadzić Duchowi Świętemu, którego otrzymał od Boga, potrafi właściwie zrozumieć Biblię. ",
        "bookID": 7,
        "verseRange": "2,6–2,16"
    },
    {
        "id": 434,
        "title": "Pierwszy List do Koryntian 3,1–11",
        "text": "Jakże smutne jest to, co apostoł musiał powiedzieć o Koryntianach: byli jeszcze cieleśni. Nie byli już niewierzącymi, lecz wybawionymi przez łaskę. Na podstawie ich wiary w ewangelię otrzymali Ducha Świętego. Ale nie poddali swojej woli działaniu Ducha Świętego, lecz ich myśli, mowa, czyny były ciągle pod wpływem starej natury. Co z tego wynikło? Zazdrość i kłótnia zamiast wzajemnej miłości. Jakże często zazdrość jest przyczyną braku jedności wśród wierzących (por. wiersze 3 i 4)! Od wiersza 6 pokazuje Paweł różne aspekty służby dla Pana. Paweł osobiście głosił ewangelię w Koryncie i wielu ludzi uwierzyło w Pana Jezusa. Dzięki Apollosowi otrzymali oni odpowiedni i potrzebny im duchowy pokarm i pomoc. Ale ci dwaj słudzy sami nic by nie zdziałali, gdyby Bóg nie darował wiary i wzrostu. Dla Pawła i Apollosa było to jak najbardziej oczywiste, ale nie dla Koryntian. Paweł i Apollos pracowali wspólnie dla Boga i pod Jego kierownictwem, a Koryntianie byli Bożą rolą, na której oni siali. W kolejnym fragmencie Koryntianie są porównani do budowli, której fundamentem jest Jezus Chrystus i Jego dzieło odkupienia na krzyżu. Paweł założył ten fundament, a każdy, kto dalej na nim budował, był odpowiedzialny za jakość wykonanej pracy. ",
        "bookID": 7,
        "verseRange": "3,1–3,11"
    },
    {
        "id": 435,
        "title": "Pierwszy List do Koryntian 3,12–23",
        "text": "Te wiersze, które mówią o pracy w Domu Bożym i o osobistej odpowiedzialności każdego budującego, dotyczą nie tylko miejscowego zboru w Koryncie. Są one ważne dla wszystkich, którzy pracują w Domu Bożym. Każdy może być w tej pracy albo pomocą, albo przeszkodą. Ale efekty danej pracy nie są widoczne od razu. Jednak nadejdzie taki dzień, kiedy każdy wierzący stanie przed tronem sędziowskim Chrystusa. Tam nasza praca dla Pana zostanie wypróbowana i oceniona w ogniu świętości Bożej. W zależności od rezultatu tej próby otrzymamy albo nagrodę, albo poniesiemy szkodę, tzn. nie dostaniemy zapłaty. Zgromadzenie jest nie tylko budowlą, przy której się pracuje, jest ono także świątynią, w której mieszka Bóg, Duch Święty. O tym fakcie przypomina apostoł Koryntianom w wierszu 16 i dodaje poważne ostrzeżenie dla tych, którzy tę świątynię atakują i chcą zniszczyć. Kto tak czyni, nie jest wierzącym, i dlatego będzie na wieki zgubiony. Na koniec tego rozdziału apostoł ostrzega Koryntian, aby nie dali się oszukać przez mądrość tego świata. Jak można tego uniknąć? Odrzucając tę mądrość. Jeśli tak czynimy, stajemy po Bożej stronie, zgadzając się z Jego osądem o mądrości tego świata (w. 19–20). ",
        "bookID": 7,
        "verseRange": "3,12–3,23"
    },
    {
        "id": 436,
        "title": "Pierwszy List do Koryntian 4,1–5",
        "text": "Paweł, Apollos i inni nie byli przywódcami poszczególnych grup, które powstały wśród Koryntian, lecz sługami Pana Jezusa i zarządcami tajemnic Bożych. Jako słudzy byli wierni swojemu Mistrzowi, a jako zarządcy byli wierni w tym, co im powierzono. Paweł jednak nie mógł powiedzieć o tych tajemnicach Koryntianom, ale mógł tym, którzy byli w dobrym stanie duchowym (por. Efez. 1,9; 3,1–12; 5,32). Najważniejszą cechą pracy zarządcy, szafarza jest wierność. Ale kto może ją ocenić? Koryntianie myśleli, że sami mogą oceniać swoich przywódców, jednak mieli tak odmienne zdania, że spowodowało to powstanie różnych stronnictw. Apostoł Paweł liczył się z ludzką oceną, ale nie była ona najważniejsza. Mimo że apostoł starał się o to, aby zawsze mieć czyste sumienie (Dz.Ap. 24,16), to nie chciał oceniać samego siebie. On wiedział, że nawet jeśli nie ma sobie nic do zarzucenia, to go nie usprawiedliwia. Tym, który ocenia wierność naszej służby, jest sam Pan Jezus, gdyż On widzi nie tylko to, co zewnętrzne, ale także nasze motywy. Dlatego bądźmy ostrożni w osądzaniu innych. Gdy przyjdzie Pan, zobaczymy naszą służbę, motywy i myśli w Bożym świetle, czyli takimi, jakimi On je widzi. I za to, co On uznał za wierność wobec siebie, zostaniemy wynagrodzeni. Cóż za łaska! ",
        "bookID": 7,
        "verseRange": "4,1–4,5"
    },
    {
        "id": 437,
        "title": "Pierwszy List do Koryntian 4,6–13",
        "text": "Wykształceni Koryntianie powinni się nauczyć od sług Pana, np. od Pawła czy Apollosa, by nie dodawać nic do nauki Pisma Świętego. W Piśmie pycha jest zawsze osądzana, a pokora jest postawą, która się Bogu podoba. W tym Koryntianie zawiedli. Przez zmianę zaimka „wy” na „ty” (w. 7) apostoł zwraca się do każdego osobiście, mówiąc o różnicach pomiędzy wierzącymi. Z czego one wynikają? Z tego, że Bóg rozdziela dary łaski, jak sam chce – jednym daje mniej, a innym więcej. A więc mamy je z Bożej łaski, dlatego nie ma powodów, by o nie zabiegać. Samozadowolenie Koryntian i wysoki standard życia zupełnie nie przystawały do czasów, w jakich żyli – był to okres prześladowań. Czas panowania nadejdzie dopiero w Tysiącletnim Królestwie. Wtedy wszyscy wierzący będą panowali z Chrystusem. W przeciwieństwie do dążeń Koryntian, aby być uznawanym i mieć wpływy, Paweł i pozostali apostołowie uważali się za ludzi, którzy w tym świecie nic nie znaczą. Cóż za oddanie dla Pana ich cechowało, skoro znieśli dla Niego tak wiele (w. 11 i 12)! Ale oni nie tylko wytrwali w tych doświadczeniach, ale każdego dnia okazywali w swoim życiu charakter Chrystusowy (w. 12 i 13). ",
        "bookID": 7,
        "verseRange": "4,6–4,13"
    },
    {
        "id": 438,
        "title": "Pierwszy List do Koryntian 4,14–21",
        "text": "Paweł wyjaśnia Koryntianom, że napisał to wszystko, by nie było wśród nich nieporozumień. On nie był takim wychowawcą, jakich mieli wówczas Rzymianie do wychowywania swoich dzieci, którzy przede wszystkim dbali o to, by dzieci zachowywały się jak przystało na ich pozycję społeczną, a posłuszeństwo było ważniejsze niż miłość. Paweł pisze tu z ojcowską troską o swoje umiłowane dzieci w wierze. On głosił im ewangelię i wielu z nich przyjęło ją z wiarą: „…wszak ja was zrodziłem przez ewangelię w Chrystusie Jezusie”. Jako przyjaciel chciał być im pomocą na drodze wiary. A ponieważ on sam wiernie szedł za Panem, mógł ich prosić: „bądźcie naśladowcami moimi”. Z tej ojcowskiej troski apostoła wynikało też wysłanie Tymoteusza do Koryntu. On miał przypomnieć im tę naukę, którą apostoł głosił w każdym zborze. To, czego Paweł wtedy nauczał, posiadamy dziś w formie inspirowanych listów. One są ciągle aktualne dla wszystkich chrześcijan. Na koniec rozdziału Paweł ostrzega pysznych w Koryncie, że gdy do nich przyjdzie, sprawdzi moc ich słów, gdyż puste słowa nie mają żadnego znaczenia ani mocy. Daje im jeszcze czas, by przemyśleli swoje postępowanie i pokutowali. Wtedy nie będzie musiał przyjść do nich z rózgą, lecz w miłości i w duchu łagodności. ",
        "bookID": 7,
        "verseRange": "4,14–4,21"
    },
    {
        "id": 439,
        "title": "Pierwszy List do Koryntian 5,1–8",
        "text": "Słowo Boże określa każde współżycie cielesne przed– lub pozamałżeńskie jako wszeteczeństwo. W oczach Bożych jest to bardzo ciężki grzech. Jedna z form tego grzechu wystąpiła wśród Koryntian, a zgromadzenie nie ubolewało nad tym. Przypuszczalnie nikt ich jeszcze nie pouczył, co należy uczynić w takim przypadku. Ale gdyby byli w dobrym stanie duchowym, to ubolewaliby nad zniesławieniem Pana i Jego zgromadzenia. Gdy tylko apostoł usłyszał o tym grzechu w Koryncie, napisał im dobitnie, co należy uczynić: ten, kto tak grzeszy, musi być usunięty spośród nich. Świętość Boża żądała takiego postępowania. Odpowiedzialność za to spoczywała na całym zgromadzeniu. Nigdy o tym nie zapominajmy, że każde wyłączenie ze społeczności wierzących, która wyraża się w doskonałym stopniu przy stole Pańskim, ma na celu uzdrowienie danej osoby. Jeśli wśród wierzących jest nieosądzone zło, wszyscy są przez to zanieczyszczeni. Troszkę kwasu, tzn. zła, zakwasza całe ciasto. Dlatego powinniśmy wszystko, co pochodzi z naszej starej natury, sami osądzić i usunąć z naszego życia. Ten stary kwas oznacza wszystko to, w czym żyli Koryntianie przed swoim nawróceniem. Nic z tych rzeczy nie mogło już mieć miejsca wśród nich. ",
        "bookID": 7,
        "verseRange": "5,1–5,8"
    },
    {
        "id": 440,
        "title": "Pierwszy List do Koryntian 5,9–13",
        "text": "Tak naprawdę wierzący należy do nieba, mimo że jest jeszcze na tej ziemi. Można powiedzieć, że ma status przybysza. A jak długo tu żyje, ma kontakt z wszetecznikami, chciwcami, itd. Jeśli chciałby się od nich oddzielić, musiałby żyć jak pustelnik lub „wyjść ze świata”. Ale tego nie potrafi my uczynić i Bóg nawet nie oczekuje tego od nas. Jednak co innego, gdy wierzący, z którym idziemy wspólną drogą wiary, żyje w takich grzechach. W takim przypadku musimy się konsekwentnie od takiej osoby odłączyć i nie mieć z nią żadnej styczności. Lista wymienionych grzechów (w. 10–11) uzmysławia nam, że nie chodzi o jakiś pojedynczy upadek wierzącego, jak czytamy w Galacjan 6,1, gdyż coś takiego można wyznać i przebaczyć. Chodzi tu o jawne grzechy, które pokazują zły i grzeszny stan oraz trwanie w grzechu. Taki człowiek podlega osądowi miejscowego zboru, które ma pełnomocnictwo od Pana, by coś związać albo rozwiązać. Taka osoba musi być odłączona od wszelkiej społeczności z wierzącymi, nie tylko od udziału w obchodzeniu pamiątki śmierci Pana. Na zewnątrz są ci, którzy nie znają Pana Jezusa jako swojego Zbawiciela. Oni podlegają pod sąd Boży i pod ten sąd podlega też ten, kto jest wyłączony. ",
        "bookID": 7,
        "verseRange": "5,9–5,13"
    },
    {
        "id": 441,
        "title": "Pierwszy List do Koryntian 6,1–11",
        "text": "Cielesność Koryntian okazywała się też w tym, że procesowali się ze sobą, i na dodatek przed świeckimi sądami. Apostoł sprzeciwił się takiemu zachowaniu, które nie przystoi dziecku Bożemu. Przypominając im, że to wierzący będą sądzić świat, pokazuje Koryntianom krótkowzroczność ich postępowania. Jeśli w zgromadzeniu pojawia się niesprawiedliwość, zadaniem braci jest zająć się tym w duchu łaski i prawdy. By rozwiązywać takie problemy, nie trzeba wcale szczególnego daru i wielkiego poznania prawdy. Szczerość, sprawiedliwość i obiektywność w zupełności wystarczą. Ale wśród Koryntian nie było nikogo, kto umiałby rozsądzić sprawę pomiędzy braćmi, dlatego udawali się ze swoimi problemami, sporami do niewierzącego sędziego, i w konsekwencji brat sądził się z bratem. Dlaczego w ogóle sądzili się ze sobą? Nie byli gotowi znosić niesprawiedliwości i ponieść szkody. Zamiast się uniżyć, każdy próbował dowieść swojej racji i przeforsować ją. Końcowe wiersze tego fragmentu apelują do odpowiedzialności Koryntian: „nie łudźcie się!” – wierzący nie może żyć, jak chce i powoływać się przy tym na łaskę. To oznaczałoby, że otrzymaną łaskę Bożą (w. 11) obracamy w rozpustę (List Judy 4). ",
        "bookID": 7,
        "verseRange": "6,1–6,11"
    },
    {
        "id": 442,
        "title": "Pierwszy List do Koryntian 6,12–20",
        "text": "Od wiersza 12 rozpoczyna się nowy temat tego listu. Apostoł mówi teraz o ciele wierzącego. W tym czasie był fi lozofi czny kierunek, który twierdził, że ciało nie odgrywa większej roli w życiu człowieka. Ale wiemy, że dla Boga człowiek składa się z ducha, duszy i ciała, zaś ciało wierzącego jest świątynią Ducha Świętego, który w niej mieszka. Apostoł pokazuje, jak powinniśmy traktować własne ciała. „Brzuch” (w. 13) określa funkcje całego ciała, które są niezbędne do życia. Gdy przyjdzie Pan, otrzymamy ciało przemienione, doskonałe. Wtedy te ziemskie funkcje ustaną. Jednak do tego czasu wszystko, co robimy naszym ciałem – czy jemy czy pijemy – powinno być ku chwale Pana (zob. rozdz. 10,31). Gdy czytamy te wiersze, uświadamiamy sobie na nowo całą wagę i zasięg grzechu wszeteczeństwa. Jak bardzo znieważony jest Pan, gdy wierzący grzeszą w sferze seksualnej! Dlatego: „uciekajcie przed wszeteczeństwem”. Bardziej pamiętajmy o tym, aby Bóg był uwielbiony także w naszym ciele. To, jak ważne jest ludzkie ciało dla Boga, zostało podkreślone przez zmartwychwstanie. Tak, jak Bóg wzbudził ludzkie ciało naszego Pana, tak też wzbudzi ciała wszystkich, którzy zasnęli. ",
        "bookID": 7,
        "verseRange": "6,12–6,20"
    },
    {
        "id": 443,
        "title": "Pierwszy List do Koryntian 7,1–11",
        "text": "Koryntianie zadawali apostołowi wiele pytań, na które on im później pisemnie odpowiadał (zob. rozdz. 7,1–25; 8,1; 12,1; 16,1). W tym fragmencie porusza temat związku między mężczyzną a kobietą. Jeśli powierzchownie przeczytamy ten rozdział, wywnioskujemy, że apostoł Paweł jest przeciwny ożenkowi. Ale tak nie jest. On jedynie pokazuje, że chrześcijanin, który nie ma obowiązków małżeńskich, może mieć więcej swobody w służbie dla Pana. On sam jest tego przykładem. Ale dodaje też, że otrzymał szczególny dar łaski od Boga mogąc być kawalerem i niewielu jest tych, którzy tak potrafi ą żyć (w. 37). W każdym normalnym małżeństwie są pewne małżeńskie obowiązki. Małżonkowie nie powinni stronić od współżycia ze sobą, chyba że wspólnie to uzgodnią. W przeciwnym razie istnieje niebezpieczeństwo, że jedno z nich wpadnie w grzech. W przeciwieństwie do wiersza 8, w którym mamy inspirowane zalecenie apostoła, to w 10 wierszu jest jasne przykazanie Pana, który powiedział: „co tedy Bóg złączył, człowiek niechaj nie rozłącza” (Mat. 19,6). A w Starym Testamencie mówi Pan, Bóg Izraela: „…niech nikt nie będzie niewierny żonie swej młodości! Gdyż kto jej nienawidzi i oddala ją – mówi Pan, Bóg Izraela – plami swoją szatę występkiem – mówi Pan Zastępów. Pilnujcie się więc w waszym duchu i nie bądźcie niewierni!” (Mal. 2,16–17). Dzięki łasce Bożej każdy grzech, który popełni nasz współmałżonek, może mu być przebaczony. Nawet wtedy, gdy doszło do separacji, należy próbować się pojednać. ",
        "bookID": 7,
        "verseRange": "7,1–7,11"
    },
    {
        "id": 444,
        "title": "Pierwszy List do Koryntian 7,12–24",
        "text": "Po tym, gdy apostoł napisał już do tych, którzy są stanu wolnego, do wdów i do zamężnych, teraz zwraca się do „pozostałych”. Paweł mówi o tych, którzy wstąpili w związek małżeński, a później jedno z nich nawróciło się. Na ten temat Pan Jezus nic nie nauczał w ewangeliach. Takie małżeństwo w żadnym wypadku nie może zostać zerwane, jeśli niewierzący współmałżonek tego nie chce. Dla osoby, która uwierzyła, dalsze życie w tym związku z pewnością będzie trudne, jednak wierzący nigdy nie powinien wychodzić z propozycją rozwodu. Wpływ osoby wierzącej na współmałżonka i błogosławieństwo z tego wynikające są bezcenne. W wierszu 17 mamy ogólną zasadę obowiązującą we wszystkich zgromadzeniach. Wierzący powinien pozostać w tym stanie, w jakim był przed swoim nawróceniem. Jest to zilustrowane dwoma przykładami: Zarówno Żydzi, jak i poganie są przed Bogiem zgubionymi grzesznikami, którzy potrzebują Zbawiciela. Gdy uwierzą, powinni pozostać takimi, jakimi byli przed nawróceniem – tzn. poganie nie powinni się obrzezywać, a Żydzi wstydzić swojego obrzezania. Niewolnik, który uwierzył, nie powinien martwić się brakiem wolności. Ale gdy zdarzy się okazja, aby mógł odzyskać wolność, powinien ją wykorzystać, gdyż wtedy będzie mógł w pełni służyć Panu. ",
        "bookID": 7,
        "verseRange": "7,12–7,24"
    },
    {
        "id": 445,
        "title": "Pierwszy List do Koryntian 7,25–40",
        "text": "Bóg posłużył się poglądami swojego wiernego i bogobojnego apostoła, by przekazać nam inspirowane prawdy dotyczące małżeństwa i bezżeństwa. Gdy Paweł pisze: „według mnie”, to przekazuje tak samo ważne, inspirowane przez Boga słowo jak wówczas, gdy używa zwrotu „przykazanie Pana”. Nie podważajmy autorytetu Słowa Bożego mówiąc, że chodzi tu o ludzkie zdanie. Apostoł podkreśla kilkakrotnie, że małżeństwo nie jest grzechem. Małżeństwo pochodzi od Boga i zostało ustanowione przez Boga Stwórcę. Jednak Paweł nie mógł przemilczeć faktu, że czas jest bliski – Pan Jezus może przyjść w każdej chwili, by wziąć nas do nieba. Dlatego powinniśmy żyć nie tylko dla siebie, ale przede wszystkim troszczyć się o sprawy Pańskie. Żyjąc w tych ostatecznych czasach bez współmałżonka, łatwiej nam będzie służyć Panu. W wierszach 36 i 37 zwraca się apostoł do młodych wierzących, którzy są stanu wolnego. Wyraźnie podkreśla, że powinni się pobierać, gdyż Pan nie żąda od nikogo, by pozostał sam. Małżeństwo jest ważne do śmierci jednego z małżonków. Potem druga osoba może się ponownie ożenić czy wyjść za mąż, ale z zastrzeżeniem: „byle w Panu”. Nie chodzi tu jedynie o to, że oboje mają być wierzący, lecz także o wspólne życie w wierności Panu, będąc dla siebie wzajemnie pomocą. ",
        "bookID": 7,
        "verseRange": "7,25–7,40"
    },
    {
        "id": 446,
        "title": "Pierwszy List do Koryntian 8,1–13",
        "text": "Kolejne pytanie Koryntian dotyczyło spożywania mięsa ofi arowanego bożkom. Ale zanim apostoł odpowie na to pytanie, ostrzega zarówno Koryntian jak i nas, abyśmy nie starali się jedynie naszym rozumem pojąć Bożych prawd. Naturalnie, musimy to, co nam mówi Słowo Boże, zrozumieć, ale aby wzrastać we wierze, także nasze serce i sumienie musi być poruszone. W odpowiedzi na postawione przez Koryntian pytanie Paweł przypomina, że dla wierzącego istnieje tylko jeden prawdziwy Bóg. Dlatego obrazy przedstawiające bożków są niczym innym, jak tylko obrazami, zaś mięso, które jest im ofi arowane, nie jest niczym więcej niż zwykłym mięsem. Ale niestety, nie dla wszystkich Koryntian było to jasne. Wielu z nich żyło wcześniej w bałwochwalstwie i nie było w stanie w spokoju sumienia spożywać takiego mięsa. Dlatego pozostali wierzący powinni mieć wzgląd na tych słabych w wierze i nie być dla nich kamieniem zgorszenia, o który się potkną. Na tym polega miłość, że wolimy raczej z czegoś zrezygnować niż być zgorszeniem dla brata. W dzisiejszych czasach nie mamy takich problemów, jakie mieli Koryntianie, ale są inne rzeczy, które dla jednych stanowią poważny dylemat, zaś dla innych nie mają większego znaczenia. Chciejmy nauczyć się z tego rozdziału, by z miłości mieć wzgląd na innych. ",
        "bookID": 7,
        "verseRange": "8,1–8,13"
    },
    {
        "id": 447,
        "title": "Pierwszy List do Koryntian 9,1–10",
        "text": "Wydaje się, że w Koryncie byli ludzie, którzy podważali apostolstwo Pawła. Tak więc Paweł dowodzi im, że jest pełnoprawnym apostołem, gdyż widział „Jezusa, Pana naszego”. Co prawda nie bezpośrednio, jak pozostali apostołowie, którzy przebywali z Nim na ziemi, lecz uwielbionego Pana w niebie. Dowodem apostolstwa Pawła byli sami Koryntianie, którzy nawrócili się przez jego służbę (4,15; 2. Kor. 3,2–3). Ale byli też w Koryncie ludzie, którzy podawali w wątpliwość zaangażowanie Pawła w służbie dla Pana. Dlaczego tak go atakowali? Wiemy, że Paweł i przypuszczalnie Barnaba, trudzili się, by samemu zapewnić sobie utrzymanie. Tym różnili się od innych apostołów i braci, którzy korzystali ze wsparcia wierzących. Odpowiedź Pawła daje nam jasno do zrozumienia, że każdy pracownik w służbie Pana ma prawo do wsparcia ze strony innych. Przytacza tu trzy przykłady: O żołnierza, który otrzymuje żołd od tego, kto go zwerbował, O właściciela winnicy, który spożywa jej owoc, O pasterza, który spożywa mleko od swojej trzody. Ogólne zasady tego prawa znajdujemy w zakonie Mojżesza. To przykazanie miało wymiar zarówno duchowy, jak i dosłowny, co często spotykamy w Starym Testamencie. ",
        "bookID": 7,
        "verseRange": "9,1–9,10"
    },
    {
        "id": 448,
        "title": "Pierwszy List do Koryntian 9,11–18",
        "text": "Skoro apostoł Paweł i jego współpracownicy przynieśli Koryntianom dobrą nowinę, to byłoby naturalne, żeby oni wsparli ich materialnie. Takie było prawo apostoła, ale on nie skorzystał z niego, by to nie przeszkodziło w rozpowszechnianiu się ewangelii. Dwa starotestamentowe przykłady podkreślają tę prawdę z wiersza 14: Lewici, którzy jedli z tego, co należało do świątyni oraz kapłani, którzy korzystali z tego, co było na ołtarzu. Dodajmy także, iż w Piśmie Świętym wyrażenie „ewangelia” nie zawsze oznacza jedynie dobrą nowinę o zbawieniu, ale całość nauki Nowego Testamenu. Po omówieniu prawdy dotyczącej pracy sług Pańskich, Paweł zaczyna mówić o swojej służbie. Interesujące jest, że chociaż nie chciał przyjąć od Koryntian żadnej pomocy, to był wdzięczny za wsparcie, które otrzymał od Filipian (Fil. 4,14–15). On znał Koryntian i wiedział, że byłoby to tylko ze szkodą dla ewangelii, gdyby wziął coś od nich. Pan Jezus wyposażył Pawła w szczególne dary i on chciał ich używać. On wiedział, że będzie winny przed Panem, jeśli nie będzie głosił ewangelii. Nie oczekiwał przy tym na zapłatę i nie chciał, by pomoc materialna w jakiś sposób zaszkodziła głoszonej ewangelii łaski. ",
        "bookID": 7,
        "verseRange": "9,11–9,18"
    },
    {
        "id": 449,
        "title": "Pierwszy List do Koryntian 9,19–27",
        "text": "Choć Paweł nie był zależny od ludzi i ich materialnej pomocy, to jednak nie wywyższał się z tego powodu. Był raczej gotowy wszystkim służyć, by pozyskać dla Pana tak wielu, jak to tylko możliwe. Nie wynosił się ani ponad Żydów, ani ponad pogan czy też nad tych, którzy są słabi. Próbował poznać dokładnie każdą z tych grup, jednak nigdy nie zapominał o zależności od swojego Pana. Dlatego pragnął, aby Koryntianie naśladowali go także w tym, że dla słabych stał się słaby (w. 22). Koryntianie uważali się za lepszych od nich (8,9–12), zamiast starać się ich pozyskać, jak czynił to apostoł. Jak bardzo czuł się zobowiązany, by wypełnić zadanie, które dał mu Pan! Dlatego był gotowy zupełnie się poświęcić dla ewangelii. Jakże bardzo cieszył się potem z owocu swojego zwiastowania, który sprawił Pan (w. 23)! Stawiając pytanie: „czyż nie wiecie?” apostoł przypomina i napomina ich (por. 3,16; 5,6; 6,9). Porównuje w tych wierszach wierzącego do sportowca, który odmawia sobie wielu rzeczy, by wygrać. Jakaż to zachęta i dla nas, by z determinacją biec drogą wiary! W ostatnim wierszu Paweł pokazuje nam, że łaski nie można oddzielić od odpowiedzialności. Kto uważa się za wierzącego, musi też prowadzić życie godne chrześcijanina. Kto jest tylko wyznawcą z nazwy i nie ma życia z Boga, będzie na wieki zgubiony, nawet gdy innym głosił ewangelię. ",
        "bookID": 7,
        "verseRange": "9,19–9,27"
    },
    {
        "id": 450,
        "title": "Pierwszy List do Koryntian 10,1–13",
        "text": "Zanim apostoł zacznie mówić temat porządku w zgromadzeniu, poświęca kilka słów wierze chrześcijańskiej. Używa jako przykładu ludu izraelskiego podczas ich wędrówki przez pustynię. Ilu Izraelitów, którzy przeszli przez Morze Czerwone i rozkoszowali się błogosławieństwami Pana, zmarło na pustyni? Zdecydowana większość! Tylko dwóch, Jozue i Kaleb, weszli do Ziemi obiecanej. List do Hebrajczyków 3 i 4 rozdział pokazują nam, że głównym powodem tego złego stanu Izraela była niewiara. W tym fragmencie jest wymienionych pięć rzeczy, które spowodowały odstępstwo Izraela od Boga: pożądliwość, bałwochwalstwo, wszeteczeństwo, kuszenie Boga, szemranie. Te grzechy występowały nie tylko w Izraelu, ale są obecne także w nominalnym chrześcijaństwie, do którego należą miliony nienawróconych ludzi zwących się chrześcijanami. Jednak początek tego rozdziału pokazuje, że ostrzeżenie Pawła nie jest skierowane przede wszystkim do niewierzących, ale głównie do wierzących. W jakim miejscu się znajdujemy? Jak głęboko te złe rzeczy wniknęły w nasze życie? Przyjmijmy to napomnienie i nie łudźmy się, że to nam nie grozi. Jeśli myślimy, że nie, szybko możemy upaść. Wiersz 13 jest zachętą dla wszystkich, którzy poważnie traktują Boże Słowo, ale także martwią się, czy osiągną cel i wytrwają w tym, co dobre. Bóg jest wierny, On nie da swojemu dziecku więcej, niż może unieść. Ale oczekuje od nas niezachwianej ufności w Niego. ",
        "bookID": 7,
        "verseRange": "10,1–10,13"
    },
    {
        "id": 451,
        "title": "Pierwszy List do Koryntian 10,14–22",
        "text": "Koryntianie, do których Paweł napisał ten list, byli prawdziwymi wierzącymi, którzy posiadali Ducha Świętego, i dlatego mogli rozsądzić to, co się działo wśród nich. W ewangeliach czytamy, jak Pan Jezus sam ustanowił wieczerzę i wyjaśnił jej znaczenie. Ale z chlebem i kielichem wiąże się także kwestia społeczności i stołu Pańskiego. Poprzez spożywanie chleba i picie z kielicha wyrażamy społeczność, którą mamy z Chrystusem i pomiędzy sobą. W wierszu 16 apostoł stawia Koryntianom dwa pytania, aby uświadomić ich, że przywilej uczestniczenia w wieczerzy Pańskiej zobowiązuje jej uczestników do czuwania nad sobą i swoim życiem. Zaczyna od kielicha, który przypomina nam przelaną, kosztowną krew Chrystusa. Jest to podstawą przebaczenia naszych grzechów, naszego pokoju z Bogiem i fundamentem tej społeczności. Natomiast chleb mówi o ciele Pana, który za nas zmarł, ale także o ciele, które składa się ze wszystkich, którzy są nowonarodzeni. Wszyscy odkupieni tworzą jedność – jedność ciała Chrystusowego. Gdy jemy z tego chleba, wyrażamy jako członkowie ciała Chrystusowego, że jesteśmy z Nim i ze sobą połączeni. W ten sposób potwierdzamy tę jedność, której dziś już niestety nie widać. Przykładem tej właściwej społeczności jest naród izraelski, zaś przykład spożywania mięsa ofi arowanego bałwanom wskazuje, że bałwochwalstwa nie można połączyć ze społecznością przy stole Pańskim. ",
        "bookID": 7,
        "verseRange": "10,14–10,22"
    },
    {
        "id": 452,
        "title": "Pierwszy List do Koryntian 10,23–11,1",
        "text": "W tym fragmencie jest mowa o chrześcijańskiej wolności, do której powołał nas Pan, a w której mamy żyć w miłości i mieć wzgląd na innych. Temat spożywania pokarmów ofi arowywanych bożkom był poruszony w rozdziale 8. Natomiast tutaj został opisany szczególny przypadek, gdy wierzący jest zaproszony na posiłek do niewierzącego. Zasadniczo ma wolność do spożywania wszystkiego, co mu podadzą. Ale gdy zostanie podkreślone, że dana potrawa jest poświęcona bałwanom, to wtedy wierzący przez wzgląd na tego, kto to powiedział i na sumienie słabszego wierzącego, nie powinien jej spożywać. Są wierzący, którzy usprawiedliwiają swoje czyny, mówiąc, że dana rzecz nie została przecież zabroniona. Ale to nie jest wytłumaczenie. Czyż nie kryje się za tym samowola? Powinniśmy raczej zastanowić się, czy to, co uczynimy, będzie pożyteczne dla innych czy będzie zgorszeniem? Gdy będziemy sobie stawiać takie pytania i będziemy pragnęli wszystko czynić na chwałę Bożą, to wszystko, co wywołuje w nas wątpliwości lub jest niepotrzebne, odrzucimy. Na koniec rozdziału apostoł mówi, jak on postępował w takich sytuacjach. W miłości do innych – czy to wierzących czy niewierzących – nigdy nie szukał własnego dobra. Tak, jak jego Mistrz, myślał tylko o dobru innych. Taką postawę powinniśmy naśladować. ",
        "bookID": 7,
        "verseRange": "10,23-11,1"
    },
    {
        "id": 453,
        "title": "Pierwszy List do Koryntian 11,2–16",
        "text": "W tych wersetach Paweł mówi o zachowaniu wierzących mężów i żon, którzy chcą być poddani Panu Jezusowi. Paweł nie zwraca się indywidualnie do zamężnych czy żonatych; nie wspomina także o ówczesnych zwyczajach w tej sferze życia ani nie daje wskazówek, jak należy się zachowywać w czasie zgromadzeń wierzących. To, co tutaj jest opisane, nie jest punktem widzenia Pawła, lecz przykazaniem Pana (rozdz. 14,36–38). Apostoł przedstawia nam Boży porządek: Bóg–Chrystus jako człowiek–mąż–żona. By zrozumieć tę kolejność, musimy zwrócić uwagę na dwie rzeczy. Po pierwsze, jeśli Bóg chciał, aby kobieta była poddana mężowi (tak, jak mąż ma być poddany Chrystusowi), to nie oznacza to dla niej żadnego poniżenia. Po drugie, zasady Bożego porządku stworzenia, o których tutaj mowa, nie zostały zmienione przez upadek w grzech, ale jedynie podważone z powodu ludzkiej pożądliwości (1. Mojż. 3,16). Boży porządek objawia się przez widzialne znaki oraz przez inne stanowisko męża i żony w społeczeństwie. Mąż ma mieć nienakrytą głowę, gdy się modli lub prorokuje, a kobieta jak najbardziej tak. Jeśli chodzi o nakrycie głowy, to Duch Boży wskazuje, jaką niesławą jest dla kobiety strzyżenie włosów danych jej przez Stwórcę. ",
        "bookID": 7,
        "verseRange": "11,2–11,16"
    },
    {
        "id": 454,
        "title": "Pierwszy List do Koryntian 11,17–22",
        "text": "Teraz apostoł pisze o zachowaniu wierzących w Koryncie w czasie zgromadzania się na łamanie chleba. W tej kwestii nie mógł ich pochwalić – tak, jak uczynił to na początku tego rozdziału. Przeciwnie, musiał z całą stanowczością pokazać i napiętnować błędy, które popełniali. Ponieważ wśród nich stara natura zwyciężała nad nową, to zgromadzenia nie były świadectwem jedności wszystkich odkupionych, a oni spotykali się ku gorszemu zamiast ku lepszemu. Zamiast braterskiej społeczności panował brak jedności. Pośród nich powstały różne stronnictwa, które szczególnie dawały o sobie znać w czasie zgromadzeń. Ich wspólne zgromadzenia nie służyły już wzajemnemu zbudowaniu. Oprócz tego, wśród Koryntian działy się złe rzeczy w związku z wieczerzą Pańską. Pierwsi chrześcijanie często spożywali wieczerzę Pańską razem z posiłkiem (zob. Dz. 2,46), a ponieważ wśród Koryntian nie było jedności, to bogaci czynili sobie z wieczerzy pijatykę, a biedni byli głodni. Ich nieduchowe zachowanie znieważało zgromadzenie Boże i także Pana. Paweł nawiązując do tych wydarzeń, od w. 23 poucza nas, że należy uroczyście i z powagą obchodzić wieczerzę Pańską. ",
        "bookID": 7,
        "verseRange": "11,17–11,22"
    },
    {
        "id": 455,
        "title": "Pierwszy List do Koryntian 11,23–34",
        "text": "Gdy Pan Jezus w noc, w którą był wydany, spożywał ostatnią Paschę z apostołami i ustanowił dla nich pamiątkę, Paweł nie był jeszcze nawrócony – nie był ani uczniem, ani apostołem. Ale Pan dał mu później dokładne wskazówki dotyczące wieczerzy, które miał przekazać poganom. Chleb symbolizuje ludzkie ciało Pana, które Bóg Mu przygotował i w którym za nas umarł. Kielich mówi o nowym przymierzu w Jego krwi. Krew jest podstawą naszej nowej relacji z Bogiem, dzięki której On przebaczył nam wszystkie nieprawości. „To czyńcie na pamiątkę moją” – te słowa kieruje Pan do każdego wierzącego. Czy postępujemy zgodnie z Jego poleceniem? Wiersz 20 pokazuje nam dobitnie, że obchodzenie pamiątki śmierci Pana jest połączone ze wspólnym zebraniem się wierzących. Jest to taki moment, kiedy możemy wyrażać naszą wdzięczność Bogu. Nie możemy zajmować się naszym Zbawicielem, Jego cierpieniami i śmiercią na krzyżu, jeśli nasze serca nie będą poruszone i skłonne do uwielbienia. Od wiersza 27 omówiona jest osobista odpowiedzialność każdego, kto bierze udział w wieczerzy Pańskiej. Spożywanie i picie w sposób niegodny, to np. przychodzenie do stołu Pańskiego z niewyznanymi grzechami. Ponieważ niektórzy Koryntianie nie traktowali grzechu poważnie, a z wieczerzy Pańskiej uczynili zwykły posiłek, Bóg musiał ich z tego powodu osądzić. ",
        "bookID": 7,
        "verseRange": "11,23–11,34"
    },
    {
        "id": 456,
        "title": "Pierwszy List do Koryntian 12,1–11",
        "text": "Tematem tego rozdziału są dary łaski, które Bóg dał zgromadzeniu i przez które Duch Święty działa dla zbudowania ciała Chrystusowego. Koryntianie w większości pochodzili z pogaństwa, gdzie mieli do czynienia z różnymi duchowymi mocami. Lecz duchy te miały demoniczne pochodzenie. Inaczej jest z tymi, przez których działa Duch Święty, – są oni w pełni świadomi i mają wolną wolę (w. 1–3). Dary łaski pochodzą od Ducha Świętego. Nie można ich mylić z naturalnymi zdolnościami, jakie każdy człowiek otrzymał od Stwórcy. Te dary i służba z nimi związana, jest bardzo zróżnicowana, ale pochodzi z jednego źródła. Dlatego nic się nie powtarza ani też niczego nie brakuje. Wszystko ma być pomocne innym i służyć ku wspólnemu pożytkowi. Przy wyliczaniu sposobów działania Ducha, użyte są charakterystyczne wyrażenia. „Przez Ducha” oznacza, że to On jest tym, który zsyła dary, nie jest to nasza zasługa. „Przez tego samego Ducha” – każdy z nas ma inne poznanie, gdyż zależy ono od tego, jak głęboko Duch objawił nam znaczenie danego fragmentu Słowa Bożego. „W tym samym Duchu” wskazuje na siłę, która pozwala nam w wierze i zaufaniu zbliżać się do Boga. Wszystko to sprawia ten sam Duch. ",
        "bookID": 7,
        "verseRange": "12,1–12,11"
    },
    {
        "id": 457,
        "title": "Pierwszy List do Koryntian 12,12–20",
        "text": "W tych wierszach ludzkie ciało zostało porównane do Kościoła, tzn. do wszystkich zbawionych. Nasze ciało składa się z różnych członków, które są połączone z głową, gdzie znajduje się mózg. Tak i zgromadzenie jako ciało Chrystusa składa się z wielu różnych członków, które bezpośrednio połączone są z Chrystusem. Kiedy i jak powstało ciało Chrystusa? Stało się to w dzień Zielonych Świąt (Dz.Ap. 2), kiedy Duch Święty przyszedł na tę ziemię i ówczesnych wierzących ochrzcił w jedno ciało. Od tego czasu mieszka On w każdym prawdziwym wierzącym. Chrzest Duchem Świętym odbył się zbiorowo i raz na zawsze. Gdy dziś jakiś człowiek uwierzy w Zbawiciela, natychmiast otrzymuje Ducha Świętego i staje się członkiem ciała Chrystusowego. Wielość członków, które należą do tego ciała, prowadzi do różnorodności w tej jedności. To powoduje powstawanie różnych niebezpieczeństw, które apostoł opisuje od wiersza 15. Podstawowym problemem jest to, że jeden uważa się za mniej wartościowego od drugiego i zaczyna wątpić, czy w ogóle należy do ciała. Apostoł wskazuje najpierw, że Boża jedność zgromadzenia nie może być mylona z jednolitością. Następnie dowodzi, że Bóg sam uczynił każdy członek takim, jakim jest i wyznaczył mu miejsce, które uznał, że będzie dla niego dobre. A więc nie mamy podstaw, aby zazdrościć innym albo popadać w kompleksy. ",
        "bookID": 7,
        "verseRange": "12,12–12,20"
    },
    {
        "id": 458,
        "title": "Pierwszy List do Koryntian 12,21–31",
        "text": "Kolejnym problemem, który może wyniknąć ze współistnienia różnorodnych członków ciała, jest pycha. Żaden wierzący nie powinien wywyższać się nad innego i z pogardą myśleć, że on nie jest jemu potrzebny. My potrzebujemy siebie nawzajem. Nikt nie jest niepotrzebny ani nikt nie jest bezwartościowy. Pamiętajmy także – my, którzy tak łatwo oceniamy innych – że Boża miara wartości jest inna niż nasza. Nawet do tego stopnia, że Bóg pewnym członkom, które patrząc z ludzkiego punktu widzenia, są słabsze, daje „większą chwałę”. On nie chce, by w jakikolwiek sposób ktoś poczuł się wyobcowany, a w konsekwencji aby powstały podziały. Jakże pięknym jest, gdy jeden dba o dobro drugiego! Wówczas wszyscy są zjednoczeni z członkiem, który ma trudności, współczują mu i razem z nim niosą jego problemy. A jeśli komuś dobrze się powodzi, jest to dla wszystkich radością. Wiersz 27 zawiera ważną prawdę. Koryntianie nie stanowili całości ciała Chrystusowego, ale byli jego częścią. Tak i każde miejscowe zgromadzenie tylko po części odzwierciedla to, co jest prawdą o całym Kościele. W ten sposób i dziś co nieco możemy zobaczyć z tej znikomej już jedności wszystkich odkupionych. Bóg pragnie, by Jego zgromadzenie budowało się, dlatego dał nam różnorodne dary. Każdy ma inny dar, dlatego powinien szanować pozostałych wierzących i to, co im Bóg dał. ",
        "bookID": 7,
        "verseRange": "12,21–12,31"
    },
    {
        "id": 459,
        "title": "Pierwszy List do Koryntian 13,1–13",
        "text": "W rozdziale 12 mówił Paweł o darach, a w 14 pokazuje, jak one mają być wykorzystywane w zgromadzeniu. Pomiędzy tymi rozdziałami jest rozdział 13, gdzie są przedstawione cechy i motywy, które są niezbędne do właściwego używania daru. W tym wszystkim musi być miłość. Mogę mieć dar przemawiania, by głosić słowo, mogę posiadać mądrość i dobrą znajomość Biblii albo mieć mocną wiarę i zaufanie do Boga. Ale gdy brakuje mi miłości, to bez względu na to, co czynię, jestem niczym. Jednak gdy tylko miłość będzie siłą napędową mojej wiary, źródłem mojego oddania i mocą mojej gotowości do poświęceń, wtedy moje czyny będą mieć wartość dla Boga. Przytoczone tutaj cechy miłości doskonale były widoczne w życiu tylko jednego człowieka: naszego Pana i Zbawiciela. Teraz powinny być one obecne w życiu tych, którzy są Jego, gdyż posiadamy to samo życie, co On. Wiersze 4–7 są lustrem, w którym codziennie powinniśmy się przeglądać. Jak długo żyjemy na tej ziemi, wszystko jest częściowe i niedoskonałe. Mówienie językami było tylko na początku chrześcijaństwa. Prorokowanie i poznanie będą zabrane, gdy Pan przyjdzie. Ale miłość, która teraz powinna charakteryzować nasze czyny, nigdy nie przeminie. Ona pozostanie nawet wtedy, gdy z wiary zostaniemy przeniesieni do oglądania naszego Pana, gdyż jest istotą Bożego życia. ",
        "bookID": 7,
        "verseRange": "13,1–13,13"
    },
    {
        "id": 460,
        "title": "Pierwszy List do Koryntian 14,1–12",
        "text": "W tym rozdziale apostoł omawia wykorzystywanie darów Ducha, przede wszystkim prorokowania. Przeciwstawiając dar prorokowania darowi mówienia językami, Paweł podkreśla, że mówienie językami jest mało wartościowym darem, a jednak Koryntianie tak bardzo go cenili. Aby właściwie zrozumieć ten fragment, musimy zwrócić uwagę na te trzy słowa: zbudowanie, zrozumienie, pouczenie. Głoszenie Słowa Bożego musi być takie, by wszyscy je rozumieli, zbudowali się nim i mogli nadal chodzić we wierze oraz by otrzymali posilenie i pocieszenie. Gdy używanie jakiegoś daru nie przynosi tych rezultatów, to należy się poważnie zastanowić, czy jest ono wynikiem działania Ducha Świętego. Prorokowanie jest służbą, która jeszcze dziś jest wykonywana, chociaż nie ma już nowych objawień, gdyż Nowy Testament jest kompletny i zupełny. Zawiera wszystko, co Bóg chciał nam powiedzieć. Dziś prorokowanie to mówienie słów pochodzących od Boga, które zaspakajają potrzeby słuchających, chociaż mówca ich nie zna. Ale Pan wszystko wie i może przez swojego Ducha sprawić, aby głoszenie było ku zbudowaniu, napomnieniu i pocieszeniu innych. Wiersze 6–12 podkreślają, że głoszenie musi być zrozumiałe. Gdy słuchacz nie nadąża za jakimś wykładem, gdyż jest on zbyt skomplikowany albo mówca używa wielu trudnych, niezrozumiałych słów, to wtedy taki wykład nie jest ku zbudowaniu innych. ",
        "bookID": 7,
        "verseRange": "14,1–14,12"
    },
    {
        "id": 461,
        "title": "Pierwszy List do Koryntian 14,13–25",
        "text": "Ciekawym jest, że w tym rozdziale, w którym jest mowa o używaniu darów, nie ma wzmianki o Duchu Świętym jako o osobie. Ale bardzo często pojawia się wzmianka o naszym ludzkim duchu i o rozumie, przez które Duch Święty chce działać. Gdy indywidualnie i po cichu modlimy się do Boga, słowa, jakich używamy, nie mają większego znaczenia. Bóg zna nasze serca i rozumie, co chcemy Mu powiedzieć. Ale gdy modlimy się publicznie, np. na spotkaniu modlitewnym, to bardzo ważne jest, abyśmy modlili się konkretnie, byśmy jasno formułowali swoje myśli i aby słuchacz nie zmęczył się naszą długą modlitwą. Tylko wtedy, gdy będziemy się modlili też rozumem, ci, którzy nas słuchają, będą w stanie odpowiedzieć „Amen”. Jakże ważne słowo skierował Paweł do Koryntian! Oni zachowywali się jak dzieci, tak bardzo pragnąc mówić językami, chociaż nikt ich nie rozumiał, a zgromadzenie nie mogło zostać zbudowane. Ale do darów duchowych należy podchodzić z należytą powagą. Poza tym, mówienie językami było znakiem dla niewierzących Żydów. Kolejnym powodem, aby właściwie używać tych darów, są ludzie niewierzący, którzy czasami przychodzą na zgromadzenie. Gdyby wszyscy mówili różnymi językami, których nikt nie rozumie, pomyśleliby, że wierzący postradali zmysły. Jednak gdy słowo pochodzi od Boga, to wtedy trafi do serca i sumienia niewierzącego. ",
        "bookID": 7,
        "verseRange": "14,13–14,25"
    },
    {
        "id": 462,
        "title": "Pierwszy List do Koryntian 14,26–33",
        "text": "Od wiersza 26 jest mowa o zgromadzaniu się na głoszenie słowa. Gdy w tym celu przychodzimy do zboru w imieniu Pana Jezusa, wtedy nie może być żadnego nieporządku. Wszystko ma odbywać się w Bożym pokoju. Jak można osiągnąć ten stan, skoro jest tak wiele darów w zgromadzeniu? Czy trzeba kogoś wyznaczyć, kto będzie czuwał nad tym porządkiem? Nie! Najpierw apostoł mówi, że przychodząc na zgromadzenie każdy powinien dzielić się tym, co Pan położył mu na serce, a co jest rezultatem społeczności z Nim. Zauważa też różnorodność darów, które mogą zostać wykorzystane. Jeśli chodzi o używanie darów, to przede wszystkim mają one służyć zbudowaniu zgromadzenia. Dlatego dar mówienia językami nie może być wykorzystywany, jeśli nie ma tłumacza. A jeśli chodzi o prorokowanie, to Bóg w swojej mądrości postanowił, by w czasie zgromadzenia mówiło dwóch lub trzech. Dzięki temu słuchacze nie zmęczą się tak szybko i będą w stanie wszystko dobrze zrozumieć. Co więcej, słuchający nie powinni być bierni, ale to, co zostało powiedziane, mają osądzać na podstawie Słowa Bożego. Wiersz 32 wskazuje na samodyscyplinę, która dotyczy każdego powołanego przez Pana do publicznej służby. Czy jesteśmy świadomi tego, że powściągliwość i samoopanowanie są owocem Ducha Świętego (Gal. 5,23)? Jakże konieczne jest opanowanie własnego ducha, by nie posunąć się dalej, niż pozwala nam Duch Święty! ",
        "bookID": 7,
        "verseRange": "14,26–14,33"
    },
    {
        "id": 463,
        "title": "Pierwszy List do Koryntian 14,34–40",
        "text": "W zgromadzeniu siostry nie mogą przemawiać. Mają milczeć, poddając się Bożemu porządkowi z rozdziału 11, czyli mężowi. „Jak i zakon mówi” oznacza to, że Boże słowa objawione w Starym Testamencie były zgodne z tym porządkiem, a więc nie ma sprzeczności pomiędzy Starym a Nowym Testamentem. Boży porządek, który opiera się na tym, co było od początku (stworzenie człowieka i upadek w grzech) jest ważny po dziś dzień. Zwróćmy także uwagę na pouczenia z 1. Tym. 2,11–14. Dobrze będzie, jeśli zastosujemy się w tym względzie całkowicie do Słowa Bożego. Nowy Testament pokazuje nam wiele przykładów bogobojnych kobiet, które czciły Pana swoją postawą i postępowaniem, m. in.: Pryscylla, Dorkas, Feba, Lidia. Jakże znaczące jest pytanie z wiersza 36! Słowo Boże wyszło od Pana i zostało nam przekazane przez Jego apostołów. Paweł nie napisał nic, co pochodziłoby z jego własnych przemyśleń. Kto chce iść za Panem w prawdziwej bogobojności, pozna, że to, co jest napisane w tym rozdziale i w tym liście, jest przykazaniem Pana. Stąd też nie powinniśmy z tym dyskutować. Jeśli jednak ktoś nie chce się temu podporządkować uważając, że wie lepiej, to według Bożego osądu pozostaje w niewiedzy. ",
        "bookID": 7,
        "verseRange": "14,34–14,40"
    },
    {
        "id": 464,
        "title": "Pierwszy List do Koryntian 15,1–11",
        "text": "W rozdziałach 7, 8 i 12 apostoł odpowiadał na pytania, które stawiali mu Koryntianie. W tym rozdziale odpowiada na kolejne dotyczące zmartwychwstania. Błędni nauczyciele głosili w Koryncie, że nie ma zmartwychwstania. W czasach, gdy żył Pan Jezus, saduceusze także zaprzeczali zmartwychwstaniu (Mar. 12,18–24). Zanim apostoł napisze o negatywnych skutkach tej błędnej nauki, pokazuje Koryntianom, że zmartwychwstanie jest fundamentem chrześcijaństwa. Ewangelia, którą Paweł głosił Koryntianom, a którą przyjęli w wierze i stała się podstawą ich zbawienia, brzmi: Chrystus zmarł za nasze grzechy, został pogrzebany i trzeciego dnia wzbudzony. Zmartwychwzbudzenie Pana Jezusa oznacza, że Bóg w pełni uznał to, co stało się na krzyżu. Ono jest pieczęcią dokonanego dzieła odkupienia. Jego zmartwychwstanie zostało potwierdzone przez wielu świadków i nie można mu zaprzeczyć (w. 5–8). Paweł nigdy nie zapomniał o tym, że prześladował Kościół. I dlatego ta łaska, którą otrzymał i która uczyniła z niego tak wiernego sługę Pana, była wciąż przed jego oczyma. Z łaski wynika pokora, dlatego czytamy w wierszu 10: „z łaski Boga jestem tym, czym jestem”. ",
        "bookID": 7,
        "verseRange": "15,1–15,11"
    },
    {
        "id": 465,
        "title": "Pierwszy List do Koryntian 15,12–19",
        "text": "Bardzo często skutki błędnej nauki sięgają o wiele dalej, niż się początkowo wydaje. Fałszywi nauczyciele nie odważyli się jawnie powiedzieć, że Pan Jezus nie zmartwychwstał. Ale przez to, że zaprzeczali zmartwychwstaniu, zaprzeczali jednocześnie temu, że On zmartwychwstał. Chrystus jako człowiek nie mógł zmartwychwstać, jeśli nie było zmartwychwstania. Następnie apostoł wylicza logiczne skutki takiej błędnej nauki: O jego zwiastowanie traci sens i jest tylko mitem, O wiara Koryntian jest iluzją, która nie opiera się na niczym, O apostołowie, którzy twierdzili, że widzieli zmartwychwstałego Pana, są fałszywymi świadkami, O Koryntianie są ciągle w swoich grzechach, O ci wierzący, którzy zasnęli, nie są u Pana, lecz są na wieki zgubieni. Gdyby wraz ze śmiercią wszystko się kończyło, to chrześcijańska nadzieja opierałaby się tylko na tym znikomym, doczesnym życiu, zaś Chrystus byłby dla nas wzorem jedynie w tym ziemskim wymiarze. Cierpienia i wyrzeczenia, które związane są z życiem bogobojnego chrześcijanina, nie miałyby żadnego znaczenia w przyszłości. Tak, „jeśli tylko w tym życiu pokładamy nadzieję w Chrystusie, jesteśmy ze wszystkich ludzi najbardziej pożałowania godni”. Ale – jak podsumowuje apostoł – Pan Jezus Chrystus naprawdę zmartwychwstał! ",
        "bookID": 7,
        "verseRange": "15,12–15,19"
    },
    {
        "id": 466,
        "title": "Pierwszy List do Koryntian 15,20–28",
        "text": "Zanim apostoł dalej będzie rozprawiał się z błędnymi naukami, triumfująco stwierdza: „a jednak Chrystus został wzbudzony z martwych”. Następnie przytacza opis aktu zmartwychwstania i jego skutków aż do wieczności. Jezus Chrystus zmartwychwstał i jest pierwiastkiem tych, którzy zasnęli, tzn. pierwszym z cudownego żniwa zmartwychwstania. Adam pociągnął wszystkich swoich potomków w śmierć, zaś Chrystus ożywił wszystkich, którzy należą do niego (w. 22). Kolejne wiersze mówią o etapach zmartwychwstania. Zmartwychwstanie Pana Jezusa było początkiem pierwszego zmartwychwstania, które dotyczy wszystkich zbawionych. Gdy przyjdzie Pan, najpierw zmartwychwstaną ci, którzy zasnęli i zostaną pochwyceni. Potem, przed ustanowieniem Królestwa, zmartwychwstaną wszyscy męczennicy z czasów sądów. Po zakończeniu Tysiącletniego Królestwa Syn Człowieczy odda panowanie w doskonałym królestwie w ręce swojego Boga i Ojca. Wtedy będzie zmartwychwstanie na sąd. W tym będą uczestniczyli wszyscy niewierzący. Oni zmartwychwstaną, by stawić się przed wielkim białym tronem i zostać osądzeni przez Tego, którego odrzucili jako Zbawiciela. Gdy śmierć wyda wszystkich umarłych, będzie zniszczona jako ostatni Boży nieprzyjaciel. W wieczności żadna z osób Bóstwa nie będzie ważniejsza od pozostałych, gdyż Bóg będzie wszystkim we wszystkim. Ale Syn będzie wiecznie Synem, i dlatego będzie poddany Bogu Ojcu. ",
        "bookID": 7,
        "verseRange": "15,20–15,28"
    },
    {
        "id": 467,
        "title": "Pierwszy List do Koryntian 15,29–34",
        "text": "Wiersz 29 nawiązuje do wiersza 18 i apostoł wymienia w nim kolejne skutki zaprzeczania zmartwychwstaniu. Umarli z wierszu 29 są tymi, o których wspomina wiersz 18. Zaś wiersz 30 wiąże się z wierszem 19. Zaprzeczanie zmartwychwstaniu jest także podważaniem chrztu, gdyż jest on obrazem śmierci, po której następuje zmartwychwstanie (ten, kto jest chrzczony, wstaje z wody, w której był zanurzony). W pierwszych wiekach wielu chrześcijan ginęło jako męczennicy. Ale ich miejsce zajęli ci, którzy się narodzili na nowo i dawali się ochrzcić. Dlatego Paweł mówi o nich jako o takich, którzy dali się ochrzcić za zmarłych. Ale jakiż miałoby to sens, gdyby nie było zmartwychwstania i przez to żadnej nadziei? Życie apostoła było codziennie w niebezpieczeństwie. W Efezie nieprzyjaciel był szczególnie niebezpieczny. Ale czy takie narażanie swojego życia miało w ogóle sens? Czy nie było lepiej rozkoszować się życiem, skoro jutro pomrzemy? Bez nadziei zmartwychwstania jesteśmy najbardziej pożałowania godni, a treścią naszego życia jest zaspokajanie własnych pożądliwości. Straszne! Dlatego apostoł apeluje do Koryntian, którzy byli w niebezpieczeństwie, że zostaną zwiedzeni i całkowicie stracą Boga ze swoich oczu, nie pamiętając o pokorze, samoosądzaniu i odłączeniu od zła. ",
        "bookID": 7,
        "verseRange": "15,29–15,34"
    },
    {
        "id": 468,
        "title": "Pierwszy List do Koryntian 15,35–50",
        "text": "Niewiara nie potrafi wyjaśnić, jak dokona się zmartwychwstanie, natomiast dla wiary jest to bardzo proste. Na przykładzie natury każdy wierzący może zrozumieć, co będzie działo się w czasie zmartwychwstania. Gdy wierzący umiera, jego ciało zostaje złożone do ziemi. Przy przyjściu Pana ku pochwyceniu ciało będzie zmartwychwzbudzone, ale zachowa swoją tożsamość (Rzym. 8,11). Podobnie jest w przyrodzie. Gdy zasiejemy ziarno pszeniczne, ono obumiera i wyrasta z niego kłos. Ziarno i kłos różnią się znacznie od siebie, ale z jednego i drugiego wyrośnie pszenica. Po wyjaśnieniach i przykładach apostoł podsumowuje: „tak też jest ze zmartwychwstaniem”. Z Filipian 3,21 wiemy, że nasze ziemskie ciało zostanie kiedyś przemienione i będzie takie, jak uwielbione ciało naszego Pana. Z natury należymy do potomków Adama, pierwszego człowieka, dlatego Paweł określa nas słowem „proch”. Odkąd przyszliśmy do Pana Jezusa i uwierzyliśmy w Niego jako naszego Zbawcę, nie należymy już do tej ziemi. Jesteśmy teraz związani z niebem i wkrótce nadejdzie moment, gdy także nasze ciało znajdzie się w tej sferze. Dlatego jako chrześcijanie nie powinniśmy żyć w sposób cielesny lub światowy. ",
        "bookID": 7,
        "verseRange": "15,35–15,50"
    },
    {
        "id": 469,
        "title": "Pierwszy List do Koryntian 15,51–58",
        "text": "Mówiąc o prawdzie zmartwychwstania, Paweł objawia nam tajemnicę pochwycenia. Gdy w Nowym Testamencie jest mowa o tajemnicy, oznacza to prawdę, którą Bóg wcześniej skrywał, a objawił w czasach Nowego Testamentu. W czasie pochwycenia, gdy Pan Jezus przyjdzie z nieba, by wziąć nas do siebie, wszyscy zostaniemy przemienieni. Ci, którzy zasnęli, powstaną w ciele, które nigdy nie ulegnie skażeniu. A my, którzy żyjemy, zamienimy nasze śmiertelne ciała na wspaniałe ciała, które nigdy nie zniszczeją. To wszystko nastąpi w jednej chwili. Apostoł mówi: „na odgłos trąby ostatecznej”, i ma na myśli sygnał, który używany był w legionach rzymskich. Pierwszy sygnał oznaczał, że żołnierze mają się przygotować do wymarszu. Drugi – że mają się ustawić w szyku, a trzeci i ostatni sygnał oznaczał wymarsz. Dla nas tym cudownym, ostatecznym sygnałem będzie ten moment, gdy opuścimy ziemię. Pan Jezus na krzyżu zwyciężył śmierć. Przy pochwyceniu wszyscy zbawieni będą rozkoszowali się tym zwycięstwem. To zdarzenie dotyczy przyszłości, ale dzięki wierze wiemy, że ono nastąpi niebawem. Dlatego jesteśmy wzywani, by służyć Panu w tym czasie, który nam pozostał, a otrzymamy zapłatę. ",
        "bookID": 7,
        "verseRange": "15,51–15,58"
    },
    {
        "id": 470,
        "title": "Pierwszy List do Koryntian 16,1–12",
        "text": "Ostatnie pytanie Koryntian dotyczyło szczególnej zbiórki, która została zarządzona w zgromadzeniach w Galacji. Wierzący z pogan mieli pomóc materialnie chrześcijanom z Judei, którzy w związku z prześladowaniami bardzo zubożeli (por. 2 Kor. 8 i 9). Paweł poucza ich, w jaki sposób powinni oddawać Panu swoje dary materialne (Hebr. 13,16). Jako że jest tu wymieniony pierwszy dzień tygodnia, wskazuje to, że łamanie chleba, ofi ara pochwalna i ofi ara materialna stanowią jedną całość. Podobne połączenie mamy już w 5. Mojż. 26,1–13 (kosz pierwocin dla Boga, dziesięcina dla Lewitów, obcych, sierot i wdów). Dwukrotne wymienienie słowa „każdy” pokazuje, że ta kolekta ma być zbierana regularnie i każdy ma brać w niej udział. „To, co może zaoszczędzić” (w. 2) oznacza, że ma to być dar proporcjonalny do naszych przychodów i wynikać z pragnienia naszego serca, a nie z przymusu (Koryntianie wnosili składki z powodu Pawła – z obawy przed nim). Zarządzać zebranymi darami powinni bracia, którzy mają zaufanie miejscowego zboru i potrafi ą to dobrze czynić. W wierszach 5–12 apostoł dzieli się z nimi swoimi planami podróży. Paweł miał zamiar odwiedzić Koryntian, ale najpierw posyła do nich Tymoteusza, którego służby mają nie lekceważyć. Apollos nie miał jeszcze wolności, aby się do nich udać. Być może wynikało to z istniejących tam podziałów (rozdz. 1,12; 3,4–5). ",
        "bookID": 7,
        "verseRange": "16,1–16,12"
    },
    {
        "id": 471,
        "title": "Pierwszy List do Koryntian 16,13–24",
        "text": "Napomnienia z wierszy 13–14 podsumowują jeszcze raz słabe punkty Koryntian. Także i my powinniśmy zwrócić na nie uwagę. „Czuwajcie!” – jesteśmy wzywani do trzeźwości, by żyć w społeczności z naszym Panem, gdyż jesteśmy narażeni na wiele niebezpieczeństw i pokus. „Trwajcie w wierze” – wiara oznacza tu ogół prawd chrześcijańskich, które są nam objawione w Nowym Testamencie. Wróg zawsze stara się osłabić jedną z nich, dlatego musimy być ugruntowani, aby nie ugiąć się przed kłamstwem. „Bądźcie mężni” – by oprzeć się nieprzyjacielowi potrzebni są odważni chrześcijanie, którzy całkowicie ufają Panu. „Bądźcie mocni” – Koryntianie zachowywali się jak słabe dzieci, a nie jak silni w wierze, dojrzali chrześcijanie. „Wszystko niech się dzieje u was w miłości” – gdy brakuje miłości, wszystko, co czynimy, będzie podawane przez innych w wątpliwość lub bezużyteczne. U Koryntian było to szczególnie widoczne, mimo że posiadali dary łaski. A jednak i wśród Koryntian byli wierzący, którzy byli dla apostoła radością: Stefan, Fortunat i Achaik. Rodzina pierwszego jest szczególnie podkreślona, chociaż ich służba dla Pana polegała po prostu na tym, że podnieśli apostoła na duchu. Czy i my nie powinniśmy służyć w ten sposób Bogu? List kończy się pozdrowieniami i własnoręcznym podpisem apostoła. Mimo że musiał napisać tak znaczący, poważny w swej treści list, to jego miłość do Koryntian pozostała niezmienna. ",
        "bookID": 7,
        "verseRange": "16,13–16,24"
    },
    {
        "id": 472,
        "title": "Drugi List do Koryntian 1,1–7",
        "text": "Drugi List do Koryntian jest skierowany z jednej strony do miejscowego zgromadzenia a z drugiej do wszystkich wierzących w tamtejszej prowincji Cesarstwa Rzymskiego. Tematem listu jest służba dotycząca wszystkich wierzących. Paweł rozpoczyna list swego rodzaju pieśnią pochwalną dla Boga (w. 3), choć trochę dalej czytamy o cierpieniach, jakie były jego udziałem. Niewierzący z Żydów i pogan wciąż go prześladowali. On cierpiał jako ten, który należał do wzgardzonego Jezusa i był Jego sługą. Paweł cierpiał także z powodu złego stanu Koryntian. Napisał im przecież pierwszy list, w którym wskazywał na zło będące pośród nich, które tolerowali. Ale na tym nie skończyła się jego troska. Dopiero gdy Tytus przekazał mu, że w Koryncie nastąpił zwrot ku lepszemu, Paweł został tym pocieszony (7,6–9). I właśnie pod wpływem tej radości Paweł napisał po raz drugi do Koryntian. To sam Bóg zlitował się nad Pawłem i go pocieszył. Ta otrzymana pociecha uzdolniła go czy też pobudziła do tego, aby innych pocieszyć. To dotyczy także nas. Jeśli Bóg zlitował się nad nami i okazał nam miłość w ciężkiej sytuacji, możemy innym o tym opowiedzieć. W wierszach 6 i 7 Paweł streszcza to, co było wcześniej powiedziane. Cierpienia apostoła były dla braci zarówno pociechą, jak i przykładem wytrwałości, który ich wzmocnił w ich życiu na tej ziemi. Żaden chrześcijanin nie doznaje w tym życiu jedynie cierpień. Bóg także daje mu w swej łasce pociechę, której potrzebuje. ",
        "bookID": 8,
        "verseRange": "1,1–1,7"
    },
    {
        "id": 473,
        "title": "Drugi List do Koryntian 1,8–14",
        "text": "Cierpienia, których apostoł Paweł doświadczył w azjatyckiej prowincji, były naprawdę ciężkie. Jak sam pisze, zwątpił już, że wyjdzie z nich cało. Relacja w Dziejach Apostolskich 19,23–41 nie podaje nam tych szczegółów. Prześladowania musiały być więc dużo większe. Paweł znajdował się w sytuacji, w której sądził, że nadszedł jego koniec, zatem położył całą swoją ufność w Bogu. I to właśnie Bóg wyratował Pawła w Efezie z niebezpieczeństwa śmierci. W tym czasie, gdy Paweł pisał ten list, doświadczył opieki Bożej oraz patrząc w przyszłość, nabrał przekonania, że Bóg do końca jego służby będzie go zachowywał w różnych okolicznościach. Jest jeszcze jeden ważny aspekt, a mianowicie prośby wstawiennicze za apostołem Pawłem. To jest naszym wielkim przywilejem, ale też obowiązkiem. Paweł bardzo potrzebował modlitw wierzących i często o nie prosił (Efez. 6,18–20; Kol. 4,3–4; 1. Tes. 5,25; 2. Tes. 3,1). Jeśli Bóg zachowa swoje sługi, to wtedy może, i powinno, wznosić się do Niego dziękczynienie wielu. W Koryncie byli ludzie, którzy podważali służbę apostoła Pawła. Także przez adresatów tego listu był jedynie częściowo uznawany. Gdy pewni ludzie w Koryncie odsunęli się od niego, to nie oznaczało to przecież utraty relacji z nimi. Koryntianie, jak też wielu innych, należeli do owocu jego pracy (por. 1. Tes. 2,19.20), co miał objawić dzień Pański. ",
        "bookID": 8,
        "verseRange": "1,8–1,14"
    },
    {
        "id": 474,
        "title": "Drugi List do Koryntian 1,15–24",
        "text": "Paweł zamierzał po raz drugi odwiedzić Koryntian, jednak zwlekał z tym, gdyż mając apostolski autorytet, musiałby skarcić Koryntian, a chciał tego uniknąć. Czy zatem można by powiedzieć, że był chwiejnym człowiekiem, który raz mówi „tak”, a innym razem „nie”? Paweł jednak nie broni siebie samego, lecz przedstawia Koryntianom niezmienny charakter Słowa Bożego, które im głosił. Paweł i jego współpracownicy głosili im Syna Bożego, w którym z pewnością nie było »równocześnie „Tak” i „Nie”«, lecz w Nim było zawsze „Tak”. Ponadto, Bóg jest wierny temu, co obiecał. W Nim wszystko jest doskonałe, pewne i niezmienne. W wierszach 21 i 22 mowa jest o czterech kosztownych aspektach prawdy, która jest wynikiem mieszkającego w nas Ducha Świętego: 1. Utwierdzenie nawiązuje do chrztu Duchem Świętym (Jednorazowy akt w dniu zesłania Ducha Świętego na ziemię Dz.Ap. 2) , przez co wszyscy zostaliśmy połączeni w jedno ciało (1. Kor. 12,12–13). 2. Namaszczenie wskazuje na zdolność przyjmowania i rozumienia tego, co pochodzi od Boga (1. Jana 2,20). 3. Pieczęć jest stemplem Bożym, który potwierdza, że dana osoba należy do Niego. 4. Rękojmia Ducha Świętego jest gwarancją, że rzeczy przyszłe, które są jeszcze przed nami, są pewne. Możemy już teraz się nimi cieszyć. Ta radość sprawia, że to, co ziemskie i przemijające, coraz mniej nas pociąga.",
        "bookID": 8,
        "verseRange": "1,15–1,24"
    },
    {
        "id": 475,
        "title": "Drugi List do Koryntian 2,1–11",
        "text": "Wiersz czwarty 2 rozdziału pokazuje nam, z jakimi odczuciami apostoł Paweł pisał swój pierwszy list do Koryntu. Jego wewnętrzna rozterka, troska w sercu i wylane łzy świadczą o miłości, jaką żywił do Koryntian. Było to całkowicie zrozumiałe, że treść tego pierwszego listu mogła zasmucić Koryntian. Zresztą było to konieczne i taki był cel listu, lecz pisząc swój drugi list, Paweł nie chciał ich znowu zasmucać. Z tego względu przesunął swoją wizytę u nich, mając nadzieję, że stan Koryntian ulegnie zmianie. W wierszach 5–11 chodzi o wspomnianego w 1. Kor. 5 brata, który z powodu swego grzechu został wyłączony ze zboru. Karność zboru spowodowała w nim zrozumienie swojego grzechu, pokutę i głęboki smutek z powodu tego, co zaszło. Teraz miejscowe zgromadzenie miało mu przebaczyć i ponownie go przyjąć. Wydaje się, że Koryntianie zwlekali, aby to uczynić. Dlatego zaistniało niebezpieczeństwo, że ten, którego stan duchowy był już dobry, teraz z powodu nadmiernego smutku załamie się, zostanie pochłonięty przez ten smutek (w. 7). Dlatego apostoł napomina Koryntian, aby okazali mu miłość. Paweł uważa, że ten brat może znowu zostać włączony do społeczności wierzących. To właśnie wyjaśnia Koryntianom w wierszu 10, mówiąc, aby jako miejscowy zbór podjęli działanie w tej sprawie, gdyż właśnie miejscowe zgromadzenie jest za to odpowiedzialne. ",
        "bookID": 8,
        "verseRange": "2,1–2,11"
    },
    {
        "id": 476,
        "title": "Drugi List do Koryntian 2,12–17",
        "text": "Jakże serca Koryntian musiały zostać poruszone słowami apostoła Pawła! Widzimy, że pozostawia on otwarte drzwi dla zwiastowania ewangelii w Troadzie, a sam w tym czasie zajmuje się zgromadzeniem w Koryncie, które znajdowało się w złym stanie i w którym dodatkowo podważano jego służbę. Cóż za miłość wobec wierzących i jakaż troska o zbór w Koryncie! W wierszach 14 –16 mówiąc o zwycięstwie ku chwale Bożej, apostoł używa pewnego obrazu. Zwycięzca, który idzie na przedzie z łupem, wiedzie za sobą jeńców. Obraz ten nawiązuje do ówczesnych czasów, w których spalano kadzidło bożkom na cześć jakiegoś zwycięzcy, co Paweł określa jako znak śmierci, gdyż to właśnie wtedy składano w ofi erze jeńców. Dalej natomiast Paweł mówi o „woni życia”, mając na myśli tych, którzy zostali oszczędzeni. Tego właśnie obrazu używa Paweł mówiąc o ewangelii. To Paweł był tym zwiastunem „wonności” zwycięstwa, ale zwycięstwa Chrystusowego. Przez niego wszędzie dotarła ewangelia. Jeśli ktoś ją przyjął, stawała się dla niego „wonią życia”. Kto zaś ją odrzucił, musiał ponieść śmierć – stąd „woń śmierci”, jak czytamy w wersecie 16 (por. Jana 3,36). Wiersz 17 ukazuje różnicę między apostołem a tymi, którym Koryntianie dali posłuch. To właśnie ci ludzie zniekształcali Słowo Boże i przekręcali jego sens, zatem nie byli wonnością Chrystusową dla Boga. Paweł nie tylko mówił ludziom to, co Bóg mu przekazał, lecz także w swoim życiu stosował to w praktyce. ",
        "bookID": 8,
        "verseRange": "2,12–2,17"
    },
    {
        "id": 477,
        "title": "Drugi List do Koryntian 3,1–6",
        "text": "Pierwszy wiersz tego trzeciego rozdziału potwierdza, że już wśród pierwszych chrześcijan był zwyczaj i obowiązek, aby dawać wierzącym, którzy wyjeżdżali w miejsce, gdzie byli nieznani, listy polecające. Dzięki temu wierzący na danym miejscu wiedzieli, gdy przyjechał ktoś do ich zboru, że nie mają do czynienia z kimś obcym. Mogli zatem mieć ze sobą społeczność przy stole Pańskim (por. Dz.Ap. 9,26–28; Rzym. 16,1–2). Naturalnie, sam Paweł nie potrzebował listu polecającego. Koryntianie przecież go znali, a on znał ich. Tak, oni sami byli jego listem. Ale czy rzeczywiście w swoim życiu byli tym listem polecającym? To pytanie jest aktualne także i dzisiaj. Każdy wierzący jest listem Chrystusowym, i to od dnia swego nawrócenia. Czy jednak świat, gdy na nas patrzy, widzi w nas coś z cech Pana Jezusa? Czy też jesteśmy podobni do listu, który jest w takim złym stanie, że stał się nieczytelny? Mówiąc o liście Chrystusowym, mamy na myśli element kolektywny, czyli wspólny. Koryntianie razem tworzyli ten list. My, którzy na określonym miejscu zgromadzamy się do imienia Pana Jezusa, jesteśmy świadectwem dla tego świata. Co widzą w nas niewierzący ludzie? Czy to, że w pokoju, jedności i zgodzie, we wzajemnej miłości i poważaniu zmierzamy przez ten świat? Jakże to wspaniałe, gdy tak właśnie jest. ",
        "bookID": 8,
        "verseRange": "3,1–3,6"
    },
    {
        "id": 478,
        "title": "Drugi List do Koryntian 3,7–18",
        "text": "Pod koniec 6 wiersza czytamy następujące słowa: „litera zabija, duch zaś ożywia”. To zdanie pokazuje wielką różnicę pomiędzy zakonem a łaską. Służba pod zakonem była służbą śmierci, głoszenie ewangelii łaski jest natomiast służbą Ducha. To, że „litera zabija”, nie jest przestrogą dla nas, abyśmy zbyt dokładnie nie czytali Biblii. Nie, wręcz przeciwnie, należy ją studiować, choć i tak nie jesteśmy w stanie jej dogłębnie zrozumieć. „Litera” odnosi się do zapisu zakonu na tablicach kamiennych. Te wymagania, które święty i sprawiedliwy Bóg postawił ludowi izraelskiemu na górze Synaj, potępiały każdego, kto nie był w stanie całkowicie wypełnić zakonu. Jednak tego nie może uczynić żaden człowiek. Z tego właśnie względu można powiedzieć, że dziesięć przykazań w pewnym sensie zabija. Jakże wielka jest różnica pomiędzy żydostwem a chrześcijaństwem, pomiędzy zakonem a łaską! Następstwem zakonu jest śmierć i potępienie. Dodatkowo, Żydzi do dziś nie rozumieją, że przecież Stary Testament wiele razy obrazowo mówi o Chrystusie. W chrześcijaństwie, dzięki dokonanemu dziełu wykupienia Zbawiciela na krzyżu, króluje ŁASKA, SPRAWIEDLIWOŚĆ I ŻYCIE. My możemy z odsłoniętym obliczem oglądać chwałę Pana. I gdy zobaczymy Go takim, jaki jest On nam przedstawiony w Biblii, wtedy to będzie miało wpływ na nasze osobiste życie i będziemy stawać się do Niego podobni. ",
        "bookID": 8,
        "verseRange": "3,7–3,18"
    },
    {
        "id": 479,
        "title": "Drugi List do Koryntian 4,1–6",
        "text": "Apostoł Paweł traktował swoją służbę, którą otrzymał od Pana, jako wyraz łaski, jako dar. Pomimo sprzeciwów, które w zasadzie wszędzie go spotykały, nie upadał na duchu. Jawnie głosił całą prawdę ewangelii. Fałszywi nauczyciele byli bardzo przebiegli, gdyż głosili swoją błędną naukę potajemnie, fałszując tym samym Słowo Boże. Byli oni przeciwieństwem apostoła Pawła, u którego wszystko było jawne, szczere i przejrzyste. Jego klarowne przesłanie i szczera mowa powinna więc zdobyć każde serce i sumienie. Dlaczego zatem nie wszyscy uwierzyli ewangelii? Dlatego, że szatan wciąż chce zniszczyć dzieło Boże jak i wtedy, zaślepiając umysły wielu ludzi. Jeśli stan tych ludzi nie ulegnie zmianie, pójdą na wieczne zatracenie. Ale to właśnie Bogu niech będą dzięki, gdyż to On sam przez swojego Ducha Świętego wciąż działa, aby przekonać i zdobyć ludzkie serca. Bożym celem jest, aby ludziom zajaśniał blask ewangelii chwały Chrystusa. Gdy Bóg zaczął stwarzać świat, rzekł: „Z ciemności niech światłość zaświeci” (w. 6) lub „Niech stanie się światłość” (1. Mojż. 1,3). Ten sam Bóg właśnie dziś pragnie rozświecić serca, aby i one otwarły się na Zbawiciela, Jezusa Chrystusa, i jego później naśladowały. To stało się w życiu apostoła Pawła, z którego wręcz emanował blask poznania Boga. ",
        "bookID": 8,
        "verseRange": "4,1–4,6"
    },
    {
        "id": 480,
        "title": "Drugi List do Koryntian 4,7–18",
        "text": "Jedynym skarbem jest poznanie miłości Bożej. Ten skarb zawiera w sobie całą chwałę Bożą, która jest widzialna jedynie w Panu Jezusie, gdyż Chrystus jest Bogiem, i to objawionym w ciele. To ziemskie naczynie, w którym znajdował się ten skarb, to apostoł Paweł – uciskany, prześladowany, cierpiący. Sam w sobie jako człowiek był słaby. Mógł służyć swojemu Panu jedynie w mocy Bożej, nigdy sam z siebie. To była rzeczywiście droga śmierci, którą ten sługa Boży musiał przejść. Przez to mogło objawić się w nim życie Pana Jezusa. A jaki będzie koniec tej drogi? Będzie nim zmartwychwstanie. Te kluczowe wiersze tego fragmentu pocieszyły i zachęciły już niejedno dziecko Boże, które przechodziło trudne momenty w swoim życiu, aby nie zważało na okoliczności, ale spojrzało do przodu, na wieczną chwałę. Akurat dla osób starszych wiersz 16 ma szczególną wymowę, gdyż ich ciało, ten zewnętrzny człowiek, coraz bardziej niszczeje. Ale Panu niech będą dzięki, że mamy nowe życie, nowego wewnętrznego człowieka, który się nie starzeje tak, jak nasze ciało. W stosunku do wieczności i chwały, która nas oczekuje, ta strona życia, chociaż czasem trudna do zniesienia, kiedyś przeminie. Dlatego jeszcze bardziej skierujmy nasz wzrok wiary i nasze myśli na tą wieczność, która jest przed nami – wieczność z naszym Panem. ",
        "bookID": 8,
        "verseRange": "4,7–4,18"
    },
    {
        "id": 481,
        "title": "Drugi List do Koryntian 5,1–10",
        "text": "W momencie naszego nawrócenia zostały wykupione, wyratowane, nasz duch i dusza. Czyli mówiąc ogólnie, duchowo czy też duszewnie jesteśmy zbawieni. Staliśmy się także nowymi ludźmi, którzy wciąż jednak żyją w swych śmiertelnych ciałach. Wykupienie naszych ciał jest bowiem kwestią przyszłości. Ale my wiemy, że to wykupienie nastąpi, gdy Pan Jezus przyjdzie, aby nas zabrać do siebie. Bożą gwarancją tego przyszłego aktu jest Duch Święty, którego Bóg nam podarował (w. 5 oraz Rzym. 8,11). Dopóki to nie nastąpi, wzdychamy, gdyż nasze ciało, które należy do starego człowieka, przeszkadza w rozwoju tego nowego człowieka, nowego życia. Wiersz 4 mówi o nadziei chrześcijanina. Gdy Pan Jezus przyjdzie powtórnie, aby nas pochwycić, nie będziemy musieli przechodzić przez śmierć. Nasze śmiertelne ciało zostanie wtedy przemienione w nieśmiertelne ciało chwały. Natomiast wiersz 8 mówi o pewnym stanie przejściowym, który dotyczy wszystkich wierzących, którzy będą musieli umrzeć. Bowiem ich ciało znajdzie się w grobie, a więc nastąpi zewleczenie (dosł. „rozebranie”), ale ich dusza i duch pójdą do Pana, czyli do raju. I chociaż nie jest to ostateczny stan zbawionych, czyli ten stan zupełnej szczęśliwości, to jednak jest on i tak o wiele wspanialszy od życia na ziemi (por. w. 8 oraz Fil. 1,21.23). Tak długo jak żyjemy na tej ziemi, powinniśmy żyć dla Pana tak, jak jest Mu to miłe, a także pamiętać o tym, że kiedyś staniemy przed Jego tronem. My co prawda nie oczekujemy na żaden sąd, ale nie jest także obojętne, w jaki sposób żyjemy. Gdy kiedyś staniemy przed Panem, pewne rzeczy okażą się dla nas zyskiem, czyli zapłatą, ale niektóre jedynie stratą, która nie będzie ku chwale Pana.",
        "bookID": 8,
        "verseRange": "5,1–5,10"
    },
    {
        "id": 482,
        "title": "Drugi List do Koryntian 5,11–21",
        "text": "Myśl o stolicy Chrystusowej nie powinna wywoływać w wierzącym człowieku strachu, gdyż sąd poniósł za niego na krzyżu sam Pan Jezus, Zbawiciel. Chodzi tutaj o tych, których czeka sąd i wieczne potępienie, dlatego zadaniem wierzących jest ostrzec ich przed grożącą im zgubą. Do tego właśnie potrzebna jest miłość Chrystusowa, która powinna być motywem naszych działań w stosunku do niewierzących. Pan Jezus umarł dla wszystkich ludzi. Jego potężne dzieło zwycięstwa jest wystarczające, aby każdy mógł z niego skorzystać. Jedynym warunkiem jest to, że trzeba chcieć je przyjąć, ale niestety nie wszyscy chcą. Dlatego napisane jest „nas” (w. 14) oraz „za nich” (w. 15), co oznacza, że dzieło Pana Jezusa przez tych zostało przyjęte, czyli jak mówi wiersz 14, „doszliśmy do tego przekonania”. Zatem nie chodzi tu o wszystkich, lecz jedynie o tych, którzy żyją już nie dla siebie samych (w. 15). Ten, który za nich umarł, również i zmartwychwstał. To właśnie Jego zmartwychwstanie jest dowodem ich usprawiedliwienia i nowego życia. Oni są nowym stworzeniem i nie żyją już dłużej dla siebie, co jest oznaką starego życia, lecz żyją dla swojego Zbawiciela. Kiedy Pan Jezus żył jako człowiek na tej ziemi, On wyciągał swoją rękę do każdego człowieka. Bo Bóg nie posłał Syna, aby sądził świat, lecz aby świat był przez Niego zbawiony. Mimo tego, że Chrystus został odrzucony i ukrzyżowany, to Bóg nie zaprzestał oferować zgubionemu człowiekowi swojej łaski. On czyni to do dzisiaj przez tych, którzy są Jego własnością. To właśnie my jesteśmy tymi, którzy zostali posłani na ten świat, aby wzywać do upamiętania: „w miejsce Chrystusa prosimy: Pojednajcie się z Bogiem”",
        "bookID": 8,
        "verseRange": "5,11–5,21"
    },
    {
        "id": 483,
        "title": "Drugi List do Koryntian 6,1–10",
        "text": "W rozdziale 5 wierszu 20 zawarte jest ogólne napomnienie skierowane do ludzi tego świata, aby pojednali się z Bogiem. Natomiast w tym fragmencie są napominani ci, którzy uważają się za chrześcijan. Każdy, kto zalicza siebie do chrześcijan, powinien zadać sobie pytanie: Czy rzeczywiście otwarłem swoje serce na Bożą łaskę i czy przez wiarę w Pana Jezusa posiadam nowe życie? Jeśli ktoś odpowie przecząco na powyższe pytanie, oznacza to, że tak naprawdę nie przyjął łaski Bożej i pomimo swojego wyznania nie jest zbawionym człowiekiem. Od wiersza 3 apostoł mówi, że mimo różnych trudności pozostał sługą Bożym i przejawiał cechy Bożego sługi w tych nie sprzyjających okolicznościach. Cechy te były widoczne w sposób doskonały w Panu Jezusie. Najpierw Paweł wymienia różnorodne, bolesne doświadczenia, przez które jako sługa Pański musiał przejść, a następnie mówi o swoim zachowaniu i postępowaniu w każdej z tych sytuacji, a mianowicie o czystości, właściwej ocenie rzeczy, cierpliwości, dobroci, a to wszystko w Duchu Świętym i nieobłudnej miłości. Czyż nie były widoczne w nim Boże cechy? Ktoś, kto konsekwentnie idzie za swoim Panem, chce Mu być wiernym i pragnie jedynie Jego uznania, nigdy nie będzie przez wszystkich rozumiany. Taka osoba na sobie samym doświadczy tego, o czym apostoł pisze w wierszach 8–10. Jedni będą mówić o niej dobrze, ale inni źle. Z pewnością przeżyje wiele smutku na swojej drodze, ale radości w Panu nikt jej nie odbierze. Czy także ty doświadczasz tego w swoim życiu? ",
        "bookID": 8,
        "verseRange": "6,1–6,10"
    },
    {
        "id": 484,
        "title": "Drugi List do Koryntian 6,11–18",
        "text": "Apostoł Paweł jako ten, który miłował Koryntian z całego serca, napomina ich, aby zdecydowanie oddzielili się od świata, w którym żyją, dla Chrystusa. W tym celu daje im jednoznaczne przykłady niewłaściwych powiązań z tym światem i obnaża każdy ich rodzaj. Czy my także jesteśmy w naszym życiu tak konsekwentni w tej kwestii? Po potopie po raz pierwszy pojawiła się inicjatywa zjednoczenia się ludzi, aby wspólnie osiągnąć zamierzony cel, czyli zbudować wieżę Babel. Myśl, która im przyświecała – „razem jesteśmy silni” – jest aktualna także i w dzisiejszych czasach. Dlatego my, wierzący, jesteśmy w ciągłym niebezpieczeństwie, że w jakiejś dziedzinie naszego życia zostaniemy wciągnięci w relacje z tym światem oraz wejdziemy w społeczność z niewierzącymi. Jako wykupieni i zbawieni ludzie chciejmy w sposób zdecydowany oddzielić się od tego świata i pamiętajmy o tym, że prawdziwa siła pojedynczego wierzącego pochodzi jedynie z zależności od Boga. Jakie są zatem następstwa całkowitego oddzielenia się? Bóg daje nam wspaniałą obietnicę – jeśli będziemy posłuszni Jego Słowu i będziemy dążyć do prawdziwej świętości, On nas przyjmie jako swoich synów i córki. Nie chodzi tutaj absolutnie o nasze stanowisko, gdyż przez wiarę w Pana Jezusa jesteśmy przecież dziećmi Bożymi, lecz o naszą codzienną społeczność z Bogiem, o bliską relację z Nim, którą On sam, Bóg i nasz Ojciec, pragnie pielęgnować ze swoimi dziećmi. ",
        "bookID": 8,
        "verseRange": "6,11–6,18"
    },
    {
        "id": 485,
        "title": "Drugi List do Koryntian 7,1–7",
        "text": "Pierwszy wiersz tego fragmentu łączy się jeszcze z rozdziałem 6 i potwierdza to, o czym była mowa wcześniej. Jeśli są nam darowane takie obietnice jako następstwo oddzielenia się (6,16–8), zatem powinniśmy się oczyszczać z zewnątrz, ale i od wewnątrz – od złych, nieczystych myśli. Pamiętajmy przy tym, że oprócz praktycznej, osobistej świętości, jest także i społeczna, wspólna. Wielu chrześcijan bierze pod uwagę jedynie tę osobistą świętość. Pan Jezus chciałby jednak, abyśmy też wspólnie jako Zgromadzenie, oddzielili się od wszelkiego zła – zarówno błędnej nauki, jak i niemoralności. We wcześniejszych rozdziałach Paweł przedstawił cechy sługi Bożego, natomiast teraz pokazuje jego serce. Gdy apostoł czekał na wiadomość z Koryntu, doznawał wielu rozterek, trosk, zmartwień. Czyżby Koryntianie nie interesowali się już tym, co się z nim dzieje? A przecież byli mu oni tak bliscy! W końcu przybył Tytus i doniósł Pawłowi o tęsknocie Koryntian, ich gorliwości wobec niego. Jakąż było to pociechą dla Pawła w tych doświadczeniach! To była pociecha, która pochodziła od Boga i podniosła go na duchu, dlatego znów mógł się radować w swoim sercu. Co więcej, Tytus nie był zwyczajnym posłańcem, gdyż sam był również wiernym sługą Pańskim i doskonale rozumiał, przez co przechodził Paweł. A więc to, o czym doniósł Pawłowi, było też pociechą dla niego samego. ",
        "bookID": 8,
        "verseRange": "7,1–7,7"
    },
    {
        "id": 486,
        "title": "Drugi List do Koryntian 7,8–16",
        "text": "W wierszach 8–9 tego fragmentu ujawnione są uczucia apostoła Pawła. Jako apostoł Pana musiał on napisać swój pierwszy list do Koryntian i czynił to, inspirowany jedynie przez Ducha Świętego. A jednak patrząc na apostoła jako człowieka, widzimy, że jego życie było całkiem podobne do naszego. Także my, gdy zrobimy coś dla Pana, pytamy później samych siebie, czy było to właściwe czy nie? Nie zawsze jesteśmy pewni naszych działań i być może myślimy, że moglibyśmy zrobić coś lepiej, w inny sposób. Tak też myślał apostoł Paweł, żałując, że napisał do Koryntian swój pierwszy list. Ale gdy otrzymał wiadomość od Tytusa, niczego już nie żałował. Wręcz przeciwnie, bardzo się cieszył, że jego pierwszy list odniósł zamierzony skutek. Koryntianie otrzeźwieli i naprawdę pokutowali z powodu zła, które było wśród nich. Wszystko to posłużyło ku ich dobru. Przez sposób, w jaki się oczyścili, udowodnili, że ich pokuta była szczera. Ale apostoł Paweł miał jeszcze jeden powód do radości. Widział, jak Tytus z powodu dobra, które zastał w Koryncie, związał się z tamtejszymi wierzącymi, dlatego czytamy: „A uczucia jego względem was są jeszcze gorętsze, gdy wspomina posłuszeństwo wszystkich was, jak to przyjęliście go z bojaźnią i z drżeniem” (w. 15). ",
        "bookID": 8,
        "verseRange": "7,8–7,16"
    },
    {
        "id": 487,
        "title": "Drugi List do Koryntian 8,1–8",
        "text": "Wśród wierzących w Jerozolimie bardzo wielu było biednych i naprawdę potrzebujących. Zgromadzenia w Achai i Macedonii postanowiły wesprzeć materialnie wierzących w Judei. W tym właśnie celu zostały przeprowadzone zbiórki. Czytamy o tym również w Liście do Rzymian 15,22–28 i w 1 Liście do Koryntian 16,1–4. Koryntianie bardzo chcieli mieć udział w tym dziele pomocy. Jednak z wierszy 10–11 tego rozdziału dowiadujemy się, że w ich przypadku skończyło się jedynie na dobrych chęciach, a nie doszło do konkretnych działań. Zatem apostoł jeszcze raz podejmuje ten temat. W wierszach 1–5 apostoł pokazuje dla porównania sytuację zborów w Macedonii. Tamtejsi wierzący byli bardzo biedni, ale jednocześnie bogaci, gdyż chcieli dawać innym. I to nie jedynie według tego, ile mogli dać, lecz ponad swoją zasobność. Bo jest napisane w 1 Liście do Koryntian 16,2: „każdy..., co może zaoszczędzić”. Natomiast zbory w Macedonii, jak pisze Paweł, oddawały nawet samych siebie ponad wszelkie oczekiwanie. Oni naprawdę czynili to z serca. O tym właśnie czytamy w wierszu 5 tego fragmentu. Wierzący z Macedonii byli zachętą do takiego działania nie tylko dla Koryntian – są oni przykładem również dla nas abyśmy chętnie i dobrowolnie dawali innym. Jest zaskakujące, a jednocześnie poruszające, że ofi ary wierzących, o których jest mowa w rozdziałach 8 i 9 tego listu, są nazywane łaską. My może nie pomyślelibyśmy w ten sposób i tak byśmy tego nie nazwali. Jednakże te wiersze wyraźnie pokazują, że jest to przywilej, kiedy możemy fi nansowo wspierać dzieło Pana oraz zaspakajać potrzeby materialne wierzących. ",
        "bookID": 8,
        "verseRange": "8,1–8,8"
    },
    {
        "id": 488,
        "title": "Drugi List do Koryntian 8,9–15",
        "text": "Oprócz przykładu Macedończyków apostoł Paweł w tych wierszach podaje również jako przykład naszego Pana Jezusa. On jako człowiek żył w ubóstwie, abyśmy przez Jego ubóstwo zostali ubogaceni, czyli przez ubóstwo tego, który jest nieskończenie bogaty. Właśnie to mogło nas ubogacić. Widzimy, że ubodzy Macedończycy dawali spontanicznie ponad to, co mogli dać, natomiast bogaci Koryntianie musieli zostać napomnieni, aby ich zamiar przerodził się w czyn. Na końcu wiersza 11 znajdujemy wciąż aktualną wskazówkę co do tego, ile powinniśmy dawać. Paweł pisze: „w miarę środków, jakie posiadacie”. Pan nic więcej od nas nie wymaga w tej kwestii. Ta równość, o której tu mowa, została dokładniej omówiona w Liście do Rzymian 15,25–28. Skoro wiele darów duchowych otrzymali poganie od Żydów, to niejako zrewanżowali im się służąc im dobrami materialnymi. Na tym właśnie polegała ta równość. Powiedziane jest to również w wierszu 14: „W obecnym czasie niech wasz nadmiar wyrówna ich niedostatek, by i ich nadmiar służył na pokrycie waszego niedostatku…”. Gdy Izraelici podczas wędrówki przez pustynię zbierali mannę, także w tym była równość, bowiem czytamy: „Kto wiele zebrał nie miał za wiele, a kto mało, nie miał za mało”. ",
        "bookID": 8,
        "verseRange": "8,9–8,15"
    },
    {
        "id": 489,
        "title": "Drugi List do Koryntian 8,16–24",
        "text": "Zajmowanie się kwestiami fi nansowymi jest sprawą bardzo delikatną. Jest więc ważne, żeby bracia w miejscowych zgromadzeniach, którzy zajmują się fi nansami lub pomocą materialną, byli obdarzeni pełnym zaufaniem. O tym czytamy już w Dziejach Apostolskich 6,3. Właśnie w wierszach 18 i 22 są ukazani dwaj bracia, w pełni godni zaufania, którzy zostali wysłani wraz z Tytusem z posługą dla świętych. O jednym czytamy, że za zwiastowanie ewangelii chwalą go wszystkie zbory, o drugim natomiast Paweł pisze, że jego gorliwość została wypróbowana w wielu sprawach. Jeśli zatem chodzi o zarządzanie dobrami materialnymi, a więc o tzw. ofi ary dobroczynne, a także o ich rozdzielanie, to zbory same określają, komu powierzyć to odpowiedzialne przed Panem zadanie. Mówią nam o tym wiersze 19 i 23 oraz Dz.Ap. 6,5 i 1. Kor. 16,3. Natomiast, gdy chodzi o dary duchowe, a zatem o braci, którzy pełnią jakąś służbę w celu budowania zgromadzenia, to jedynie Pan jest tym, który ich powołuje. To z kolei czytamy m.in. w: Efez. 4,11, 1. Kor. 12,28 oraz Dz.Ap. 13,2. Jak delikatną jest rzeczą powierzanie komuś dóbr materialnych i zarządzanie nimi, pokazują również wiersze 20 i 21. Paweł usilnie chciał uniknąć wszystkiego, co mogłoby w jakimkolwiek stopniu wywołać podejrzenia czy też brak zaufania. Dlatego jest bardzo ważne, aby zawsze dwóch braci, a nie jeden, było obecnych przy podliczaniu niedzielnej kolekty. Nigdy nie powinno być przy tym jednego brata (2. Kron. 31,11–12; Ezdr. 8,33). ",
        "bookID": 8,
        "verseRange": "8,16–8,24"
    },
    {
        "id": 490,
        "title": "Drugi List do Koryntian 9,1–7",
        "text": "Wydawało się zbytecznym pisać do Koryntian odnośnie pomocy materialnej dla świętych w Jerozolimie, skoro byli oni gotowi udzielić jej już rok wcześniej, a ich gorliwość stała się pobudką dla innych. Jednak apostoł dobrze znał swoich umiłowanych Koryntian. On też dokładnie wiedział, że byli oni prędcy w mówieniu i zastanawiał się, czy rzeczywiście za ich deklaracjami nastąpi czyn. Z tego też względu apostoł przemyślał tę sprawę i posłał przed sobą braci, którzy mieli przekonać Koryntian, aby w końcu coś przedsięwzięli. Zbiórka miała być dobrowolna, a nie przymusowa. Paweł nie chciał, żeby dokonywano zbiórki dopiero gdy on przyjdzie (1. Kor. 16,2b), gdyż Koryntianie byliby wówczas zmuszeni urzeczywistnić swoje wcześniejsze zamiary. Nie byłby to wówczas żaden błogosławiony dar, lecz coś całkowicie wymuszonego. Wiersze 6 i 7 są ważne również dla nas. Nasze dawanie zostało porównane z sianiem, po którym następuje żniwo, czyli zbiór tego, co się zasiało. Właśnie żniwo będzie odpowiednie do zasiewu. Pan, któremu w pierwszej kolejności dajemy nasze ofi ary, nigdy o tym nie zapomni (Hebr. 6,10). Kto zaś skąpo sieje, będzie miał mały zbiór, kto natomiast sieje obfi cie, będzie zbierał pełnymi garściami. Pan patrzy także na nastawienie, z jakim coś dajemy. Czy czynimy to z przymusu czy też dobrowolnie i z radością? Bóg, który sam dał to, co było mu najmilsze – swego jednorodzonego Syna – dał Go całkowicie dobrowolnie. Dlatego też On miłuje radosnego i chętnego dawcę. ",
        "bookID": 8,
        "verseRange": "9,1–9,7"
    },
    {
        "id": 491,
        "title": "Drugi List do Koryntian 9,8–15",
        "text": "Jeszcze raz apostoł Paweł wyraźnie podkreśla, że Bóg jest w stanie pobłogosławić każdemu ochotnemu dawcy. Bóg nigdy nie zapomni niczego, co dla niego uczyniliśmy. On będzie się również troszczył o to, aby dawca miał wszystkiego pod dostatkiem, czyli tyle, ile rzeczywiście potrzebuje. Wiersze 10–15 są swego rodzaju podsumowaniem tematu zawartego w rozdziałach 8 i 9. Jest nam zatem przypomniane, że wszystko, co otrzymaliśmy, a co możemy jeszcze przekazać dalej, pochodzi tylko od Boga. Tak też powiedział kiedyś Dawid: „Wszak od Ciebie pochodzi to wszystko i daliśmy tylko to, co z twojej ręki mamy” (1. Kron. 29,14). Co więcej, nie tylko wszystko to pochodzi od Boga, ale również wznosi się do Niego podziękowanie z serc tych, którzy ten dar otrzymali. Zatem nie chodzi jedynie o zaspokojenie potrzeb wierzących, lecz też o dziękczynienie Bogu i o radość, którą odczuwają obdarowani. Wierzący z Jerozolimy naprawdę cieszyli się, że ewangelia zmieniła serca i życie tych, którzy kiedyś byli poganami, a teraz stali się czynni w miłości braterskiej i myśleli o biednych w Jerozolimie. To także powodowało, że z serc obdarowanych wznosiły się modlitwy wstawiennicze za darczyńcami i pragnienie ujrzenia ich. Wszystko to posłużyło ku temu, aby tę braterską więź pomiędzy wierzącymi jeszcze bardziej zacieśnić. Słowa z wiersza 15 były kolejną zachętą dla Koryntian, aby wspólnie zebrać potrzebne środki. ",
        "bookID": 8,
        "verseRange": "9,8–9,15"
    },
    {
        "id": 492,
        "title": "Drugi List do Koryntian 10,1–7",
        "text": "Od tego rozdziału rozpoczyna się nowe zagadnienie tego listu. Do tej pory na pierwszym planie była służba oraz owoce tej służby. Teraz natomiast podkreślona jest sama osoba sługi – w przypadku Pawła prawdziwego sługi Pana, w przeciwieństwie do fałszywych nauczycieli, którzy byli w Koryncie. Apostoł pokazuje, że ci nauczyciele szukali różnych sposobów, aby odwieść Koryntian od Chrystusa, dlatego Paweł podaje im środki, dzięki którym będą mogli ich rozpoznać. Apostoł Paweł raczej nie mógł nikogo zachwycić, czy komuś zaimponować swoim wyglądem. Ale z wszelką pokorą i łagodnością sprawował on swoją służbę. Ta służba była bowiem od Boga, dlatego on tak zdecydowanie popierał sprawę Pańską, a występował przeciwko fałszywym nauczycielom. Chociaż Paweł żył na tym doczesnym świecie w ciele i służył Bogu, to jednak nie walczył cielesnymi środkami takimi jak: pewność siebie, wyniosłość i pycha, lecz walczył po Bożemu. Tylko Boża broń jest w stanie zniszczyć ludzkie wyobrażenia, fi lozofi czne poglądy i systemy oraz przekonania oparte na ludzkiej mądrości. Nie jest w zasadzie trudno rozpoznać, że chodzi tu o miecz Ducha, którym jest Słowo Boże. Jedynie tą bronią osiąga się w tym przypadku potrójny cel: \r\n\r\n1) Słowo niszczy wszelką pychę, która pojawia się zamiast Bożej postawy.\r\n 2) Ono prowadzi wierzących do posłuszeństwa i do poddania się Chrystusowi.\r\n 3) Kiedy Koryntianie zdystansowali się od fałszywych nauczycieli, Paweł zgodnie ze swoim apostolskim autorytetem mógł zdecydowanie wystąpić przeciwko ich nieposłuszeństwu względem Słowa Bożego. Jak tylko się Koryntianie zdystansowali od fałszywych nauczycieli, to Paweł zgodnie ze swoim apostolskim autorytetem mógł zdecydowanie wystąpić przeciwko ich nieposłuszeństwu względem Słowa Bożego.",
        "bookID": 8,
        "verseRange": "10,1–10,7"
    },
    {
        "id": 493,
        "title": "Drugi List do Koryntian 10,8–18",
        "text": "Ta „władza” czy też „moc” (słowo użyte w niemieckim tłumaczeniu Biblii) , o której pisze apostoł Paweł w wierszu 8, jest tym apostolskim autorytetem, w który wyposażył go uwielbiony Pan. Powołanie się na ten autorytet miało jednak służyć ku budowaniu, a nie ku niszczeniu czegokolwiek. (por. 2. Kor. 13,10). Z tego względu apostoł Paweł był bardzo ostrożny w używaniu udzielonego mu autorytetu. Jednak dla fałszywych nauczycieli w Koryncie było to akurat okazją, aby podważyć lub wręcz zniszczyć zaufanie Koryntian wobec apostoła. Oni wykorzystali właśnie jego uniżoną, pokorną postawę, którą widzieli, aby pokazać pewną dysproporcję, pewną niezgodność między jego mocnymi listami a jego marną, byle jaką mową. Nie chodziło jednak przecież tutaj o samego Pawła, lecz o Słowo, które było głoszone, gdyż to Słowo miało przecież tę samą moc, czy przekazywane pisemnie czy ustnie. Wiersze 13–18 pokazują właśnie różnicę pomiędzy prawdziwym sługą a fałszywymi nauczycielami. Prawdziwi słudzy Pana pozostają w tym obrębie działania, jaki przydzielił im Pan. Natomiast fałszywym nauczycielom Bóg nie wyznaczył tej służby, dlatego działają na polu innych pracowników. Oni szczycą się osiągnięciami, które w rzeczywistości są owocami pracy i trudu innych. Końcowe wiersze pokazują nam, że prawdziwy sługa Pana ma tylko jeden powód do chwały – on szczyci się tylko Panem, dla niego liczy się jedynie to, co Pan o nim myśli, a nie ludzie. ",
        "bookID": 8,
        "verseRange": "10,8–10,18"
    },
    {
        "id": 494,
        "title": "Drugi List do Koryntian 11,1–15",
        "text": "Apostoł Paweł przypomina tutaj Koryntianom, że on przecież nie związał ich ze sobą, czy też inaczej mówiąc, nie uczynił ich swoimi zwolennikami, lecz połączył ich z Chrystusem. Oni byli zaręczeni z Chrystusem i mieli żyć dla Niego jako dla swojego Oblubieńca. Apostoł jednak obawiał się, że serca Koryntian zostaną odwrócone od Chrystusa przez fałszywych nauczycieli. Jakże smutne byłoby to dla Pana, który przecież ich, tak jak i nas, umiłował i zmarł na krzyżu! Nasz sposób myślenia jest celem ataku nieprzyjaciela, który chce nas odwieść od szczerego, prostolinijnego trwania przy Panu. To w tych wersetach jest nam powiedziane, abyśmy byli czujni, gdyż nam wszystkim grozi niebezpieczeństwo, że nasz rozum będzie miał więcej do powiedzenia w naszym życiu niż Słowo Boże. W wierszu 12 apostoł podaje powód, dlaczego nie chciał przyjąć żadnej pomocy materialnej od zborów w Achai. Fałszywi nauczyciele szczycili się tym, że pracują całkowicie za darmo. Zatem jeśli Paweł przyjąłby od Koryntian jakąś pomoc materialną, stałoby się to okazją dla fałszywych pracowników, aby oskarżać Pawła, że pracuje z pobudek fi nansowych. Na końcu tego rozważanego przez nas fragmentu apostoł bezlitośnie obnaża tych zwodzicieli. Jeśli szatan przyjmuje postać anioła światłości, a jego słudzy udają sługi sprawiedliwości, staje się to bardzo niebezpieczne. Jakże łatwo dajemy zwieść się pięknymi, wyszukanymi słowami! Musimy jednak pamiętać, że jedynym sprawdzianem jest to, czy głosi się naukę Chrystusową, czyli prawdziwą ewangelię, a nie jakąś inną (w. 4). ",
        "bookID": 8,
        "verseRange": "11,1–11,15"
    },
    {
        "id": 495,
        "title": "Drugi List do Koryntian 11,16–33",
        "text": "Fałszywi nauczyciele, którzy szczycili się samymi sobą i tak wiele czynili szumu wokół własnej osoby i swoich działań, poniekąd zmusili apostoła Pawła, aby i on mówił o sobie. Apostoł czyni to jednak nazywając siebie samego głupcem. To, że Paweł opowiada o sobie, daje Koryntianom możliwość porównania tego z tym, co słyszeli od tamtych nauczycieli i wyciągnięcia wniosków. Wiersz 20 mówi o tym, w jaki sposób zwodziciele traktowali Koryntian. Czy Paweł kiedykolwiek tak postępował? Jeśli chodzi o pochodzenie, to fałszywi apostołowie mogli się jeszcze porównywać z apostołem Pawłem, ale przy pytaniu czy są sługami Chrystusowymi, wyszło na jaw, że to były jedynie deklaracje, gdyż w rzeczywistości byli sługami szatana. Opis cierpień, jakie apostoł Paweł zniósł w swojej służbie dla Pana, uzupełnia nieco to, o czym czytamy w Dziejach Apostolskich. Możemy zapytać, czy w zasadzie był jeszcze ktoś, kto zniósł tak wiele niebezpieczeństw, opresji, prześladowań i niedostatków jak Paweł, a jednak w tym wszystkim pozostał stały i niewzruszony, wierny Panu...? Jeśli były w ogóle takie osoby, to z pewnością nie należeli do nich ci fałszywi nauczyciele. Jakież zawstydzające musiało to być dla Koryntian, że ulegli tym złym wpływom i pozwolili na podanie w wątpliwość służby apostoła, jego stanowiska oraz autorytetu. Chociaż my dzisiaj nie przechodzimy przez tak trudne doświadczenia, o których mówi tu apostoł Paweł, to czy jednak nie powinna leżeć nam na sercu troska o zbór, czyli o dobro braci i sióstr (w. 28)? ",
        "bookID": 8,
        "verseRange": "11,16–11,33"
    },
    {
        "id": 496,
        "title": "Drugi List do Koryntian 12,1–10",
        "text": "Apostoł Paweł miał widzenia i objawienia, w których otrzymywał od Pana pewne rzeczy, aby je później przekazać innym (mówią o tym Dz.Ap. 16,16–18; 1. Kor. 2,10–13; 11,23–25; Gal. 1,11–12). Jego zachwycenie do trzeciego nieba było jednak przeznaczone tylko dla niego, aby go wzmocnić i pocieszyć na drodze wiary, zaś przede wszystkim w jego trudnej służbie. Raj czy też trzecie niebo jest miejscem naszych błogosławieństw. Kiedy Paweł został zachwycony do raju, to nie wiedział, czy znajduje się w ciele czy poza nim. W każdym razie był zupełnie oddzielony od wszystkiego, co było w nim ze starej natury. Taki jest właśnie nowy człowiek, człowiek w Chrystusie, który od momentu swego nawrócenia zaczyna „pasować do nieba”. Gdy Paweł mówi o sobie, to ma na myśli siebie takiego, jakiego widziano go na co dzień. Ponieważ w nim samym nie tylko znajdował się nowy człowiek poczęty z Boga, ale także cielesna natura, stąd też istniało niebezpieczeństwo popadnięcia w pychę. Paweł mógłby przecież chełpić się tym, czego doświadczył. Aby temu zapobiec, Bóg wbił w jego ciało cierń. Apostoł myśląc, że będzie to przeszkodą w jego służbie, modlił się w tej sprawie trzy razy do Pana, aby ten cierń został mu zabrany. Ale Pan pokazał mu konieczność posiadania tego ciernia i jednocześnie zapewnił go, że wystarczająco udzielił mu swojej łaski. Paweł to przyjął i już wiedział, że wszystko w jego życiu i służbie zawdzięcza jedynie mocy Pana. ",
        "bookID": 8,
        "verseRange": "12,1–12,10"
    },
    {
        "id": 497,
        "title": "Drugi List do Koryntian 12,11–21",
        "text": "Kiedy fałszywi apostołowie zaatakowali apostoła Pawła, to Koryntianie mieli wówczas stanąć w jego obronie i go polecić (w. 11). Cechy apostoła (przede wszystkim wytrwałość – por. 2. Tym. 3,10), które Paweł przejawiał przebywając pośród nich, powinny ich do tego zachęcić. Oni nie poparli go w tej sytuacji, z tego powodu apostoł musiał mówić o sobie samym, co było jednak przeciwne jego naturze. Miłość apostoła wobec Koryntian, jaką tu widzimy, rzeczywiście jest poruszająca. Paweł wszystko bierze na siebie tylko po to, aby ich pozyskać. On nie odwraca się od nich z powodu tego, że oni nie okazali mu miłości. Już trzeci raz był gotów, aby przybyć do Koryntu, ponieważ jak mówi 14 wiersz, on ich „szukał”, czyli dążył do tego, aby dotrzeć do ich serc. Tak, jak rodzice poświęcają się dla swoich dzieci, tak samo i Paweł chciał oddać siebie samego, i wszystko co posiadał, Koryntianom. Im mniej oni go miłowali, tym większa była jego miłość do nich. Czyż nie musiało to poruszyć ich serc? Ani Paweł, ani jego współpracownicy nigdy nie przyjęli jakiejkolwiek pomocy materialnej od Koryntian. Paweł sam troszczył się o wszystko, aby nie być dla nich ciężarem. Na sercu leżało mu tylko to, aby Koryntianie wzrastali duchowo. Ale tym, co go martwiło, był ich zły stan duchowy. On obawiał się, że gdy do nich przybędzie, ujrzy wiele uczynków ciała (w. 20). Te niewyznane grzechy były powodem, dla którego Paweł miał zdecydowanie wystąpić przeciwko wszelkiemu złu. Jego przyjście nie miało być zatem czymś radosnym. Stan duchowy Koryntian sprawił, że apostoł Paweł przyszedł do nich w smutku i z pokorą. Grzeszne i niepokorne życie wielu z nich naprawdę dogłębnie go poruszało.",
        "bookID": 8,
        "verseRange": "12,11–12,21"
    },
    {
        "id": 498,
        "title": "Drugi List do Koryntian 13,1–13",
        "text": "Kiedy apostoł Paweł po raz pierwszy przybył do Koryntu, głosił tam ewangelię. Na skutek tego zwiastowania wielu się nawróciło. Następnie powstało tam miejscowe zgromadzenie. Druga wizyta Pawła w Koryncie, nie doszła do skutku ze względu na zły stan duchowy Koryntian. Tak więc Paweł napisał do nich najpierw pierwszy, a następnie drugi list. Koryntianie mieli zatem na dwa sposoby potwierdzone słowa Pawła – poprzez jego pierwszą wizytę oraz obydwa listy. Za trzecim razem Paweł miał podjąć stanowcze działania. Koryntianie jak wiemy podali jednak jego służbę w wątpliwość. Czy nie pamiętali już o tym, że był on Bożym narzędziem ku ich nawróceniu? Dlatego Paweł pyta ich: Czy szukacie dowodów, że Chrystus we mnie mówi? Poszukajcie Go w sobie samych. Czy jesteście chrześcijanami czy też niewierzącymi? Jeśli jesteście chrześcijanami, zatem Chrystus przeze mnie przemawiał. Ale jeśli jesteście niewierzącymi, to przyznaję wam rację, że nie jestem sługą Chrystusowym. Doskonałość, o której mowa w wierszu 9, nie oznacza całkowicie bezgrzesznego stanu, który można osiągnąć na ziemi. Nikt w tym życiu nie dojdzie aż tak daleko (1. Jana 1,8). Był tylko jeden taki człowiek, który tego dokonał - nasz Pan. W tym wierszu chodzi o drogę wzrostu w pobożności, o życie w mocy dobra poprzez Słowo Boże, a wszystko to przez działanie Ducha Świętego. Przy tym to stare „ja” już nie jest aktywne, lecz pozostaje w śmierci. W tym sensie jest zrozumiałe napomnienie z wiersza 11 – „bądźcie doskonali”. ",
        "bookID": 8,
        "verseRange": "13,1–13,13"
    },
    {
        "id": 499,
        "title": "List do Galacjan 1,1–5",
        "text": "W tym liście apostoł Paweł mniej ma na celu objaśnianie ewangelii, a bardziej chodzi mu o jej obronę. W zborach Galicji pojawili się bowiem żydowscy nauczyciele, którzy przekonywali tamtejszych wierzących, że oprócz wiary w Chrystusa muszą także zachowywać zakon Mojżesza (por. Dz.Ap. 15,1–5). Pewne wzmianki w listach do Koryntian, Kolosan i Filipian świadczą o tym, że tacy fałszywi nauczyciele pojawili się także w innych zborach. W żadnym innym liście apostoł Paweł nie podkreśla tak wyraźnie swojego autorytetu apostolskiego. Nie otrzymał go od ludzi ani przez ludzi, lecz bezpośrednio od Boga przez Jezusa Chrystusa. Stąd też jego słowa miały ogromne znaczenie, daleko większe niż słowa przewrotnych nauczycieli, tym bardziej, że potwierdzali je wszyscy bracia, którzy znali Pawła. W początkowych wierszach tego rozdziału Pan Jezus jest przedstawiony jako ten, „który wydał samego siebie za grzechy nasze, aby nas wyzwolić z teraźniejszego wieku złego”. W tym liście bardzo wyraźnie widać współistnienie zakonu, ciała i świata. Zakon został nadany przez Boga, aby trzymać ciało na wodzy, w cuglach, aby ludzie byli, takimi jakimi być powinni. Ale zakon nie zdołał niczego dokonać. On objawiał jedynie czym jest ciało i świat, zaś Pan Jezus umarł, aby nas od tego wyzwolić. ",
        "bookID": 9,
        "verseRange": "1,1–1,5"
    },
    {
        "id": 500,
        "title": "List do Galacjan 1,6–10",
        "text": "Po takim wprowadzeniu Paweł natychmiast podejmuje główny temat tego listu. Poprzez ewangelię, którą głosił Galacjanom, zostali oni powołani do łaski Chrystusowej, zaś teraz odwrócili się od niej i przyjęli jakąś inną ewangelię. Galacjanie byli przekonani, że żydowscy nauczyciele przekazali im nową, ulepszoną wersję starego poselstwa. Ale tak niestety nie było. Galacjanom bowiem była głoszona fałszywa ewangelia. Przemowa Pawła w wierszach 8 i 9 jest nad wyraz twarda. Paweł mówi, że jeśli ktokolwiek, niech to będzie nawet apostoł, który otrzymał szczególny autorytet od Boga, lub jakiś anioł z nieba albo jakikolwiek człowiek (jak ci fałszywi nauczyciele) głosiłby coś innego zamiast ewangelii łaski, „niech będzie przeklęty!”. Te ostre słowa nie zostały wypowiedziane pod wpływem emocji. Nie, Paweł mówi tutaj z wszelką powagą o przekleństwie ze strony Bożej. Żydowscy nauczyciele nie sprzeciwiali się w istocie ewangelii, ale ją raczej przekręcali. Za ich wysiłkami kryło się pragnienie, aby podobać się ludziom. O tym mówi wiersz 10. Dalej w tym liście będziemy czytać o tym, że fałszywi nauczyciele chcieli z Galacjan uczynić swoich zwolenników, wtedy mieliby bowiem powód, aby się szczycić i siebie samych wywyższać. Takie myślenie było apostołowi Pawłowi zdecydowanie obce. On był prawdziwym sługą Pana, który niczego innego nie pragnął, jak tylko uznania ze strony swojego Mistrza. ",
        "bookID": 9,
        "verseRange": "1,6–1,10"
    },
    {
        "id": 501,
        "title": "List do Galacjan 1,11–24",
        "text": "Ewangelię, którą głosił apostoł Paweł, jak też swój urząd apostolski, otrzymał bezpośrednio przez objawienie Boże, a nie ludzkie. Ewangelia ta nie jest zgodna z ludzkim sposobem myślenia- nie jest tym, co człowiek chciałby usłyszeć, gdyż uświadamia mu ona upokarzającą prawdę o nim samym. Aby podkreślić to co było powiedziane w wierszu 12, apostoł opowiada w wierszach 13–24 coś ze swojego życia. Gdy mówi o czasie przed swoim nawróceniem, wspomina przy tym dwukrotnie „żydostwo”, czyli żydowską religię, od której przez nawrócenie się do Pana został całkowicie uwolniony. Galacjanie jednak próbowali połączyć zasady tej religii z ewangelią. To jest jednak całkowicie niemożliwe, ponieważ „żydostwo” jest przeciwieństwem ewangelii. Możemy wymienić trzy etapy w życiu apostoła Pawła. Pierwszy, gdy Bóg wybrał go już od poczęcia, drugi kiedy został powołany przez Jego łaskę i trzeci, gdy Bóg objawił mu swego Syna, aby On był treścią jego świadectwa pomiędzy narodami. Godne uwagi jest tutaj wyrażenie „żeby objawić mi Syna swego”. Od chwili, gdy Pan Jezus objawił się Pawłowi przed Damaszkiem, wiedział on już, że Jezus z Nazaretu jest Synem Bożym. Objawienie się Syna Bożego w swojej chwale było tak głębokim przeżyciem dla apostoła Pawła, że głosił Go jako kogoś, kogo znał, a nie tylko jako kogoś, o kim słyszał. ",
        "bookID": 9,
        "verseRange": "1,11–1,24"
    },
    {
        "id": 502,
        "title": "List do Galacjan 2,1–10",
        "text": "Wiersze te mówią o drugiej wizycie apostoła Pawła w Jerozolimie, którą odbył po swoim nawróceniu. Ta podróż była konieczna z powodu fałszywych braci, którzy niepostrzeżenie pojawili się w Antiochii, wywołując niepokój wśród wierzących z pogan (Dz.Ap. 15). Aby uniknąć rozłamu pomiędzy pierwszymi chrześcijanami, trzeba było kwestię obrzezania oraz trzymania się zakonu Mojżesza uregulować nie w Antiochii, ale właśnie w Jerozolimie, gdyż stamtąd pochodzili ci fałszywi bracia i mieli tam najwięcej zwolenników. Z Dz.Ap. 15,2 może wynikać, że Paweł i Barnaba byli posłani do Jerozolimy tylko przez braci z Antiochii. Z Gal. 2,2 wynika jednak, że Paweł otrzymał od Pana polecenie, aby tam się udać. Paweł podkreśla w tym liście pewne szczegóły, które były ważne dla Galacjan. Mocno akcentuje to, że Tytus, Grek z pochodzenia, nie był zmuszany, aby się obrzezać. Zatem w żaden sposób nie ulegano żądaniom fałszywych braci. Przy tej okazji Paweł przedstawia czołowym braciom w Jerozolimie ewangelię, którą przyjął bezpośrednio od Pana i głosił poganom. Ani Piotr ani inni bracia nie mogli nic do tego dodać, zrozumieli bowiem, że Bóg powierzył apostołowi Pawłowi służbę pomiędzy poganami, a apostołowi Piotrowi pomiędzy Żydami. Jakub, Piotr i Jan byli jednomyślni wobec Pawła i Barnaby oraz ich służby. ",
        "bookID": 9,
        "verseRange": "2,1–2,10"
    },
    {
        "id": 503,
        "title": "List do Galacjan 2,11–21",
        "text": "Apostoł Piotr poznał kiedyś, że Bóg nie czyni żadnej różnicy pomiędzy wierzącymi z Żydów i wierzącymi z narodów (Dz.Ap. 15,8-11). Będąc ze swoją wizytą w Antiochii zaczął on nagle zachowywać się znowu jak Żyd i czynił na nowo różnicę w stosunku do swoich wierzących braci z pogan. Gdy Piotr jako znaczący apostoł przyjął taką odmienną postawę i zarazem tą czystą Ewangelię – Usprawiedliwienie jedynie z wiary – pomieszał z zakonem, to powstało niebezpieczeństwo, że wielu innych pójdzie także za jego przykładem. Ta sytuacja spowodowała, że Paweł został zmuszony do energicznego wystąpienia przeciwko Piotrowi. Ale Paweł przekonał Piotra nie tylko o jego dwulicowym, niewłaściwym zachowaniu, ale też krótkimi wyraźnymi słowami przywiódł na pamięć prawdę Ewangelii. On mówi o tym słowami własnego doświadczenia: Jestem usprawiedliwiony przez wiarę w Jezusa Chrystusa. Ja z Nim umarłem, co znaczy, że mój stary człowiek jest z Nim ukrzyżowany. Teraz żyję już nowym życiem, życiem zmartwychwstałym „przez wiarę w Syna Bożego, który mnie umiłował i siebie samego za mnie wydał”. Tak więc mamy w Dziejach Apostolskich głoszenie Ewangelii, w Liście do Rzymian 1–8 objaśnienie Ewangelii, w Liście do Galacjan w rozdziale 1 obronę Ewangelii, tutaj natomiast Prawdę Ewangelii. ",
        "bookID": 9,
        "verseRange": "2,11–2,21"
    },
    {
        "id": 504,
        "title": "List do Galacjan 3,1–9",
        "text": "Po wyjaśnieniu kwestii zawartych w pierwszych dwóch rozdziałach, apostoł przechodzi do omówienia problemu dotyczącego już bezpośrednio Galacjan. Paweł głosił im już kiedyś o krzyżu i przedstawił, ukazując, w sposób rzetelny, Chrystusa jako ukrzyżowanego (por. 1. Kor 1; 18,23). Gdyby Galacjanie mieli teraz uwierzyć w to, że usprawiedliwienie jest także przez zakon, to w takim razie Chrystus na darmo umarł (2,21). Paweł zadaje Galacjanom szereg pytań, aby sobie na nie odpowiedzieli i próbuje ich zawrócić z błędnej drogi na którą weszli. Apostoł używa w tym celu dwóch słów, które kontrastują ze sobą, to „wiara” i „Duch”. Posiadanie Ducha świętego jest bowiem następstwem posiadanie wiary. Wiara jest mocą nowego życia, które mamy Po drugiej stronie stoją zakon i ciało. Owszem, Bóg dał zakon, aby ciało, to znaczy niezrodzony na nowo człowiek wypełniał ten zakon. Naturalny człowiek nie był jednak w stanie wypełnić Bożych żądań. Także zakon nie mógł człowieka powstrzymać (Rzym. 8,7) Następnie Paweł wspomina Abrahama i błogosławieństwo, które zostało mu obiecane. Żydzi szczycili się tym, że pochodzą od Abrahama, a Galacjanie uważali, że poprzez zewnętrzną obrzezkę utożsamią się z potomkami Abrahama. Apostoł pokazał im więc, że Abraham jest nie tylko ojcem Żydów, lecz także wszystkich wierzących (Rzym. 4,11), i ich właśnie dotyczy jego błogosławieństwo. ",
        "bookID": 9,
        "verseRange": "3,1–3,9"
    },
    {
        "id": 505,
        "title": "List do Galacjan 3,10–14",
        "text": "Wiersz 10 mówi nam o przekleństwie zakonu, które jest przeciwieństwem błogosławieństwa danego wierzącemu Abrahamowi. Przekleństwo to odnosiło się do każdego, kto nie wypełnił wszystkiego tego, czego żądał zakon. Żaden człowiek nie mógł jednak wypełnić nakazów zakonu. Dlatego każdy, kto chce stanąć przed Bogiem opierając się na zakonie, jest zgubiony. Żydzi, którzy otrzymali zakon, zdawali się nie patrzeć na to w ten sposób. Oni zadowalali się powierzchownym posłuszeństwem względem pewnych przykazań, chcąc się w ten sposób usprawiedliwić (Rzym. 10,3). Ale z takim podejściem nie mogli się ostać przed Bogiem. Usprawiedliwienia i życia wiecznego nie można bowiem uzyskać na podstawie uczynków, lecz tylko i wyłącznie przez wiarę. Przekleństwo, które ciąży na każdym, kto chce opierać się na zakonie, jest w pełni uzasadnione. Jak więc Żyd może zostać uwolniony od niego? Tylko dzięki temu, że ktoś inny, Chrystus, wziął to przekleństwo na siebie. Tam na krzyżu Golgoty stał się On przekleństwem za każdego, kogo dotyczyły sprawiedliwe żądania zakonu. Bóg potraktował Pana Jezusa jako przestępcę zakonu, a teraz może każdego, kto wierzy w Chrystusa , uwolnić od zakonu. Chrystus poniósł na krzyżu przekleństwo, aby Bóg mógł nas w Chrystusie pobłogosławić. Wiersz 14 pokazuje błogosławieństwo w dwojakim sensie. Po pierwsze jest to „błogosławieństwo Abrahama”, czyli usprawiedliwienie na podstawie wiary, a po drugie dar Ducha Świętego, który przewyższa każde z błogosławieństw podarowanych Abrahamowi. ",
        "bookID": 9,
        "verseRange": "3,10–3,14"
    },
    {
        "id": 506,
        "title": "List do Galacjan 3,15–20",
        "text": "Wiersze te odpowiadają na pytanie, czy zakon w jakikolwiek sposób miał wpływ na obietnice dane Abrahamowi. Odpowiedź apostoła jest jasna. Otóż błogosławieństwo nazwane w wierszu 18 „dziedzictwem” jest uzyskiwane jedynie przez przymierze obietnicy, i to właśnie w Chrystusie, prawdziwym potomku Abrahama. Zakon nie był żadnym dodatkiem do przymierza Boga z Abrahamem ani też nie unieważniał tego przymierza. Wiersz 16 nawiązuje do 1. Mojż. 22,18 i pokazuje, jak Bóg już od początku, od czasu, gdy dał Abrahamowi obietnice, myślał o Chrystusie i Jego dziele odkupienia. To On, Chrystus, był tym prawdziwym potomkiem Abrahama. Jeśli zakon nie miał żadnego wpływu na obietnice, to w jakim celu Bóg go ustanowił? Odpowiedź znajdujemy w wierszu 19. Zakon pokazywał człowiekowi jego grzechy. Prawa i żądania Boże jasno orzekały, co jest prawe, właściwe, sprawiedliwe, a co jest przewrotne i złe (chociaż człowiek od początku miał sumienie do rozróżniania dobra i zła). Jednak z ustanowieniem zakonu zniknęła wszelka niejasność. Bóg dał zakon „aż do przyjścia potomka”, znaczy Chrystusa. Setki lat, podczas których ludzie żyli pod zakonem, miały udowodnić ludowi izraelskiemu i wszystkim, którym została powierzona znajomość zakonu i żądań Bożych, jak bardzo wszyscy potrzebowali Zbawiciela (Wykupiciela). Zakon został przekazany przez aniołów pośrednikowi – Mojżeszowi. Był on umową między Bogiem a człowiekiem. Gdy więc dotrzymanie tej umowy zaczęło zależeć od czynów i działania człowieka, przymierze to zupełnie upadło. ",
        "bookID": 9,
        "verseRange": "3,15–3,20"
    },
    {
        "id": 507,
        "title": "List do Galacjan 3,21–29",
        "text": "Wiersz 21 udziela kolejnych odpowiedzi na pytania dotyczące zakonu. Zakon w żaden sposób nie był przeciwieństwem obietnic Bożych. Owszem, zakon mógł tylko pouczać, żądać, grozić, i jeśli się nie postępowało według niego, mógł osądzić przestępcę na śmierć. Nie mógł natomiast dać nowego życia, które sprawiłoby, że człowiek mógłby go wypełnić. A jednak zakon miał swoje miejsce w wielkich planach Bożych. Do przyjścia Pana Jezusa zakon był karcicielem, wychowawcą, który miał trzymać człowieka w ryzach. Z przyjściem Pana Jezusa na ziemię rozpoczął się nowy okres. W wierszach 23–25 określa go wyrażenie „gdy przyszła wiara”. Nie oznacza to, jakoby starotestamentowi wierzący nie posiadali wiary (por. Hebr. 11), ale żyli oni jeszcze wciąż pod zakonem. Od momentu śmierci Pana Jezusa na krzyżu, droga wiary jest jedyną drogą, która umożliwia człowiekowi przyjęcie Bożego błogosławieństwa. Możemy być usprawiedliwieni tylko na podstawie wiary. Wierzący czasu łaski są uważani za dorosłych synów, którzy nie potrzebują już więcej wychowawcy. Poprzez chrzest przyznaliśmy się do Chrystusa, jesteśmy w Niego przyobleczeni. Zgodnie z tym wszyscy jesteśmy JEDNO w Chrystusie. Wszelkie różnice narodowe, czy społeczne zniknęły. Należymy teraz do Chrystusa, i dlatego w duchowym sensie jesteśmy potomkami i dziedzicami Abrahama. ",
        "bookID": 9,
        "verseRange": "3,21–3,29"
    },
    {
        "id": 508,
        "title": "List do Galacjan 4,1–11",
        "text": "Wprowadzające wiersze czwartego rozdziału nawiązują tematycznie do ostatnich wierszy trzeciego rozdziału. Dziedzic będący jeszcze dzieckiem niczym nie różni się od sługi, czy niewolnika, ponieważ opiekunowie i zarządcy mówią mu co ma robić. Takie właśnie było stanowisko wierzących pod panowaniem zakonu ponieważ dzieło zbawienia z Golgoty nie zostało jeszcze dokonane, wierzący nie posiadali żadnego pełnego objawienia Bożego. Nie znali jeszcze Boga jako Ojca ani nie posiadali Ducha Świętego jak obecnie. Przyjście Syna Bożego na ziemię rozpoczęło całkowicie nowy okres w relacji Boga z człowiekiem. W wierszach 4–6 wyliczone są etapy tego okresu. Syn Boży stał się człowiekiem, prawdziwym człowiekiem, zrodzonym z niewiasty. On urodził się za czasów panowania zakonu, aby wziąć na siebie odpowiedzialność za tych, którzy żyjąc pod zakonem, całkowicie zawiedli. Użyte tutaj słowo „wykupił” wskazuje na jego dzieło, na podstawie którego Bóg mógł nas przyjąć już jako synów. Jako synom podarował nam Ducha Świętego, abyśmy tę wspaniałą nową relację z Bogiem, który stał się naszym Ojcem, mogli świadomie odczuwać i jej zażywać. Apostoł Paweł nie mógł zrozumieć, dlaczego Galacjanie chcieli się tego wszystkiego pozbawić. Czy rzeczywiście chcieli stanąć przed Bogiem w oparciu o własne zasługi? ",
        "bookID": 9,
        "verseRange": "4,1–4,11"
    },
    {
        "id": 509,
        "title": "List do Galacjan 4,12–20",
        "text": "Było to smutne, ale postawa Galacjan wywołała wątpliwości, czy czasem Paweł nadaremnie wśród nich nie pracował. W słowach apostoła Pawła wyczuwalna jest troska miłości o Galacjan. Gdy pisze on o sobie samym, to nie dlatego, że czuje się zraniony z powodu ich postawy, leczy jedynie ze względu na ewangelię. Paweł przypomniał Galacjanom swoją pierwszą wizytę u nich oraz to, jak wtedy go przyjęli. Jakże zależało mu, aby ich serca wróciły na drogę prawdy! Niestety, żydowscy nauczyciele już zatroszczyli się o Galacjan, ale w nieodpowiedni sposób. Skutecznie udało im się doprowadzić do ochłodzenia stosunków między apostołem Pawłem a Galacjanami, a w konsekwencji uczynić Galacjan swoimi zwolennikami. Tak długo, jak Paweł przebywał z Galacjanami, byli oni gorliwi w czynieniu dobra. Dlaczego później tacy nie byli? Gdyż ulegli niestety duchowi zakonu, który w przeciwieństwie do prawdy, zwiódł ich. Doszło do tego, że musieli wrócić do podstawowych prawd chrześcijaństwa i krzyża, aby dać się przez nie pouczyć. Jakże apostoł Paweł trudził się, gdy chodziło o ich nawrócenie! Teraz zaś przeżywał to wszystko jeszcze raz, walcząc ponownie o ich dusze. ",
        "bookID": 9,
        "verseRange": "4,12–4,20"
    },
    {
        "id": 510,
        "title": "List do Galacjan 4,21–31",
        "text": "Jeśli zatem Galacjanie chcieli znaleźć się ponownie pod zakonem, to apostoł Paweł prosi ich, aby słuchali tego, co zakon mówi. Wskazuje przy tym na obrazowy sens pewnych wydarzeń w życiu Abrahama. Abraham miał dwóch synów. Ismael był urodzony według ciała, Izaak natomiast był synem obietnicy. Hagar i jej syn Ismael są obrazem Izraela pod zakonem z góry Synaj, co wskazuje na niewierzących Żydów w Jerozolimie. Chrześcijanie natomiast zajmują stanowisko takie, jak Izaak, syn obietnicy, są bowiem wolni. Jakiś mocno wierzący Żyd może uważać siebie za prawdziwego potomka Izaaka, i będzie to prawda, ale w duchowym sensie jest on synem Ismaela, czyli jest w niewoli zakonu. Ismael urodził się jako pierwszy. Tak też Bóg nadał zakon już setki lat przed przyjściem Pana Jezusa, który dopiero wypełnił zakon. I tak jak Ismael prześladował Izaaka, tak i wtedy Żydzi prześladowali chrześcijan. Ten obraz zgadza się we wszystkich punktach z rzeczywistością. Całość jest potwierdzona cytatem z Księgi Izajasza 54,1, który odnosi się do poprzedniego, 53 rozdziału. Wydawanie owocu przez Izraela podczas ich odosobnienia, tzn. „oddzielenia od Boga”, jest możliwe jedynie w oparciu o Mesjasza, Jego cierpienia i śmierć na krzyżu, a nie w oparciu o zakon! Pismo mówi więc jasno: kto chce stanąć przed Bogiem opierając się na zakonie, upadnie. Kto zaś stoi w pełni łaski we wierze ten się naprawdę ostoi. ",
        "bookID": 9,
        "verseRange": "4,21–4,31"
    },
    {
        "id": 511,
        "title": "List do Galacjan 5,1–6",
        "text": "Pierwszy wiersz tego rozdziału zawiera pewne podsumowanie głównych myśli naszego listu. My jesteśmy uwolnieni od zakonu jako podstawy naszego usprawiedliwienia przed Bogiem (Gal. 2,16). Nawet więcej, jesteśmy uwolnieni od zakonu jako podstawy i relacji z Bogiem (Gal. 4,5). Nie jesteśmy już sługami, lecz synami i dziedzicami. W końcu, jesteśmy uwolnieni od zakonu jako reguły naszego życia. Jako dorośli synowie, którzy posiadają Ducha Świętego i znajdują się przed obliczem Ojca, mamy lepszy wzorzec niż zakon Mojżesza. Jest to życie Pana Jezusa. Nie jest więc możliwe tylko częściowo trzymać się zakonu np. poprzez dokonanie obrzezania. Zakon jest podobny do łańcucha. Wyłamanie jednego ogniwa wystarczy, aby zniszczyć działanie całego łańcucha (Jak. 2,10). Jeśli jakiś wierzący, którego Pan Jezus już uwolnił, znowu czyni z siebie zniewolonego sługę poprzez swoje zachowanie i sposób myślenia oparty na zakonie, (czyli tego należy się trzymać, a tamto czynić), pozbawia się całej łaski płynącej z osoby Chrystusa. Taki człowiek „wypadł z łaski”. Słowo „my” w wierszu 5 w przeciwieństwie do słowa „wy” w wierszu 4 odnosi się do wszystkich wierzących, którzy otrzymali łaskę ewangelii. My nie żyjemy jedynie nadzieją, jak ludzie pod zakonem, że Bóg nas kiedyś przyjmie. Nie, my jesteśmy usprawiedliwieni i mamy nadzieję w chwale Bożej poprzez wiarę. ",
        "bookID": 9,
        "verseRange": "5,1–5,6"
    },
    {
        "id": 512,
        "title": "List do Galacjan 5,7–15",
        "text": "Wiersz 7 jest dla nas wszystkich bardzo ważny. Prawda, o której mówi Biblia, nie jest czymś nad czym się dyskutuje, czego się docieka, a co ostatecznie można przyjąć. Tak nie jest. Każda część tej prawdy musi być widoczna w naszym codziennym życiu. Mamy tę prawdę, aby być jej posłuszni. Kwas jest zawsze w Biblii obrazem zła. Nie potrzeba go wiele, aby zakwasić całe ciasto, czyli aby wszystko zanieczyścić. Tego samego obrazu, który tutaj oznacza błędną naukę, używa apostoł Paweł w 1. Kor. 5,6, aby ukazać moralne zło w zgromadzeniu. Zgorszenie krzyża polega na tym, że w jego świetle człowiek nie jest wywyższony, lecz zupełnie bezradny i niezdolny, aby się Bogu podobać. Gdyż obrzezanie i każdy inny zewnętrzny rytuał prowadzą do przekonania, że można samemu coś osiągnąć, a to z kolei prowadzi do wewnętrznego, cielesnego zaspokojenia – stąd też religijny człowiek nie chce w ogóle z tego zrezygnować. Ta wolność, do której jako chrześcijanie, jesteśmy powołani, nie jest przyzwoleniem na to, aby grzeszyć, ale okazją, aby miłować i służyć sobie nawzajem. Zakon wprawdzie wzywał do miłości, ale wobec bliźnich. Jednak zachowanie Galacjan wskazywało na to, że zakon nie prowadził ich wcale do czynnej miłości, lecz do wzajemnej nienawiści. Taką postawę można dostrzec także wśród chrześcijan. W takiej mierze w jakiej nie pamięta się o hańbie krzyża, tak wzrasta wśród nich nieprzystojne zachowanie i podziały. ",
        "bookID": 9,
        "verseRange": "5,7–5,15"
    },
    {
        "id": 513,
        "title": "List do Galacjan 5,16–26",
        "text": "Prawdziwy, chrześcijański przywilej wolności objawia się poprzez życie (chodzenie) w Duchu. Duch Boży, który mieszka w każdym z nas, powinien być mocą naszego myślenia, mowy i zachowania. To Duch powinien kierować wszystkimi naszymi działaniami. Jeśli tak jest, to nasze ciało nie ulegnie żadnej pożądliwości. Nie zapomnijmy jednak przy tym, że ciało nigdy się nie zmieni. Rozdział pomiędzy ciałem a Duchem pozostanie nadal, tak długo, jak żyjemy w tym ciele tutaj na ziemi. Sprzeczność między ciałem a Duchem jest widoczna także w tym, co z obudwu wypływa. Porównajmy uczynki ciała z owocami Ducha. Dzisiejszy świat jest pełen tych uczynków, które są wymienione w wierszach 19–21. Wszędzie można je dostrzec. Natomiast owoc Ducha wzrasta i dojrzewa zawsze w ciszy. Ten dziewięciorodzajowy owoc (22–23) wyrasta jedynie z pnia, jakim jest Duch Boży. Dlatego powinien on być widoczny w życiu każdego chrześcijanina, ponieważ w każdym wierzącym mieszka Duch Święty. Człowiek, który uwierzył w Chrystusa, ukrzyżował swoje ciało, a więc uznał, że z natury nie mieszka w nim nic dobrego, dlatego Chrystus musiał umrzeć za niego na krzyżu. Tam został on za nas uczyniony grzechem i osądzony przez Boga. Jest więc ważne, aby umartwiać codziennie nasze ciało z Chrystusem poprzez oddanie naszego życia pod kierownictwo Ducha Bożego. ",
        "bookID": 9,
        "verseRange": "5,16–5,26"
    },
    {
        "id": 514,
        "title": "List do Galacjan 6,1–6",
        "text": "Niewierzących ludzi cechuje czynienie złego (Gal. 5,21). Jest o nich powiedziane, że nie odziedziczą Królestwa Bożego (por. 1. Kor. 6,9–11). Ich stan może ulec zmianie jedynie dzięki pokucie, która jest radykalnym zwrotem, i przez wiarę w Jezusa Chrystusa. Ale w wierszu 1 mowa jest o wierzącym, który z powodu braku czujności postąpił w sposób nieprzemyślany, pochopny i popadł w grzech. Taki człowiek może, a raczej powinien, powrócić do poprzedniego stanu. Aby mu w tym pomóc we właściwy sposób, trzeba posiadać duchowe usposobienie połączone z duchem łagodności. Potrzebna jest także czujność, aby czasem samemu się nie potknąć. W życiu każdego wierzącego są troski, zmartwienia i doświadczenia. W wypełnianiu przykazania Pana Jezusa, czyli miłości wzajemnej (Jana 13,34), powinniśmy sobie pomagać dzięki temu łatwiej nam będzie znieść przeciwności. Ta pomoc nigdy nie „spadnie nam sama z nieba”. Nie zapominajmy, że sami z natury jesteśmy niczym przed Bogiem. Wiersz 2 i 5 nie przeczą sobie wzajemnie. Wiersz 2 mówi o doświadczeniach i próbach, które nas spotykają na drodze życia. Jak dobrze, że posiadamy braci i siostry, którzy nam wtedy współczują, wspierają ,modlą się z nami. Wiersz 5 natomiast odnosi się do osobistej odpowiedzialności przed Bogiem, która na każdym spoczywa. Tej odpowiedzialności nie może nikt wziąć na siebie za kogoś innego. ",
        "bookID": 9,
        "verseRange": "6,1–6,6"
    },
    {
        "id": 515,
        "title": "List do Galacjan 6,6–10",
        "text": "Wiersz 6 mówi o odpowiedzialności wszystkich tych, którzy są nauczani przez Słowo Boże. Jakże często my, słuchacze, jesteśmy zadowoleni z tego, że możemy słuchać Słowa Bożego, a zapominamy o wspieraniu tych sług, których Pan, używa by nas nauczać. Wiersze 7 i 8 odnoszą się w pierwszej kolejności do dawania (2. Kor. 9,6). Ale wymieniona tutaj zasada jest ogólnie obowiązująca. Żniwo będzie zawsze zgodne z ilością i rodzajem nasienia. Niewierzący ludzie mogą siać tylko dla ciała, natomiast wierzący mogą siać albo dla ciała, albo dla ducha. Czasami jesteśmy zdziwieni tym, co dzieje się w naszym życiu albo w naszych rodzinach. Ale jak tylko zadamy sobie samym to poważne, zasadnicze pytanie, co my właściwie zasialiśmy to wtedy wszystko stanie się dla nas jasne i oczywiste. Żniwo nie następuje bezpośrednio po siewach. Po zasianiu konieczna jest wytrwałość i cierpliwość. W oczekiwaniu na żniwo nie zaprzestańmy więc czynić dobro, siać dalej. Co pomyślelibyśmy o rolniku, który więcej by nic nie zasiał ponieważ zbyt długo musi oczekiwać na żniwo? Apostoł jednak wzywa nas, abyśmy wokół nas czynili dobro, ponieważ każdy człowiek jest stworzeniem Bożym. Z domownikami wiary jesteśmy jednak połączeni w szczególny sposób przez zbawienie, dlatego powinniśmy przede wszystkim wobec nich postępować z miłością. ",
        "bookID": 9,
        "verseRange": "6,6–6,10"
    },
    {
        "id": 516,
        "title": "List do Galacjan 6,11–18",
        "text": "Apostoł Paweł większość swoich listów zwykle dyktował, a sam pisał tylko pozdrowienia, które w pewnym sensie były jego podpisem (Rzym. 16,22; 1. Kor. 16,21; Kol. 4,18; 2. Tes. 3,17). Jednak List Galacjan Paweł napisał własnoręcznie. Czy zatem nie jest to dowodem tego, jak właśnie Pawłowi, a nie tym fałszywym nauczycielom, bardzo leżało na sercu dobro Galacjan? Apostoł Paweł szczycił się tylko z jednej rzeczy, z krzyża Pana Jezusa Chrystusa. To był centralny temat jego zwiastowania. Ten krzyż i jego hańba znalazły swój wyraz w stosunku Pawła do świata. Tak też mówi on w wierszu 14: świat jest dla mnie ukrzyżowany, a ja dla świata, gdyż stałem się wzgardą dla systemu tego świata. Czy i my mamy taki bezkompromisowy stosunek do świata? W wierszu 16 czytamy już trzeci raz w tym liście o praktycznym życiu wierzącego. Po wcześniej wymienionym chodzeniu według prawdy ewangelii i chodzeniu w duchu, jest tutaj mowa o chodzeniu według zasady nowego stworzenia. Jest to wyższy, ale nie wygórowany poziom, ponieważ od momentu, gdy uwierzyliśmy w Pana Jezusa, jesteśmy nowym stworzeniem (2. Kor. 5,17). Fałszywi nauczyciele prowadzili swobodne, lekkie życie. Życie Pawła było wierną służbą. Stygmaty Chrystusowe, które nosił Paweł na swoim ciele - rany od uderzeń, kamienowania – sprawiły, że stał się niewolnikiem Chrystusa, Jego wyłączną własnością. ",
        "bookID": 9,
        "verseRange": "6,11–6,18"
    },
    {
        "id": 517,
        "title": "List do Efezjan 1,1–8",
        "text": "Porównując ten list z Listem do Rzymian, w którym jest mowa o wielkiej łasce Bożej okazanej grzesznikom, w Liście do Efezjan ukazana jest nam łaska w swoim wiecznym wymiarze. Tu właśnie apostoł objawia nam Boży plan istniejący od wieczności, który pokazuje, co było Bożym celem – uwielbienie Chrystusa i błogosławieństwo dla tych, którzy są przeznaczeni do życia z Chrystusem w chwale. Nie możemy zrozumieć tego naszym umysłem, jedynie naszym sercem pełnym uwielbienia. Po wstępnych słowach pozdrowienia apostoł w duchu uwielbienia przechodzi do centralnego tematu tego listu. Błogosławieństwa, które są nam obiecane, mają trzy cechy. Po pierwsze są duchowe, niematerialne, jak błogosławieństwa dane Izraelowi. Po drugie są niebiańskie, czyli wypełnią się w niebie, nie na tej ziemi. Po trzecie są one nam darowane w zmartwychwstałym Chrystusie, który teraz przebywa w niebie. Wiecznym Bożym zamiarem było, abyśmy kiedyś mogli przebywać w Jego obecności jako synowie, którzy zażywają Jego miłości. Jak wspaniałe i piękne jest to, co czeka nas w niebie! Bóg chce, abyśmy przebywali razem z Nim! Aby to było możliwe, On musiał nas ułaskawić, bo potrzebowaliśmy uwolnienia i przebaczenia naszych grzechów. To wszystko otrzymaliśmy jedynie z łaski. ",
        "bookID": 10,
        "verseRange": "1,1–1,8"
    },
    {
        "id": 518,
        "title": "List do Efezjan 1,9–14",
        "text": "Ten wspaniały plan był w Bożym sercu już przed założeniem świata. Nikt o nim nic nie wiedział aż do tego momentu, kiedy On sam objawił nam, wierzącym czasu łaski, tajemnicę woli swojej. Jakiż wielki przywilej został nam podarowany! Wiersze 10–11 mówią nam, co jest tą tajemnicą i zamiarem Jego woli. „Nastanie pełni czasów” odnosi się do panowania Chrystusa w Tysiącletnim Królestwie. On jako Głowa będzie wtedy ponad wszystkim, a pomiędzy niebem a ziemią zapanuje pokój. My będziemy współdziedzicami tej tajemnicy i będziemy dzielić z Nim Jego chwałę, uwielbiając Go. Słowami „my” i „wy” rozróżnia apostoł wierzących Żydów od pogan. Przez odrzucenie i ukrzyżowanie Mesjasza naród żydowski stracił swoje ziemskie dziedzictwo. Ale ci z nich, którzy uwierzyli, otrzymali inne, wspaniałe dziedzictwo – jako członkowie Jego Kościoła będą mieli dział z Nim. Do wierzących, którzy tworzą Kościół, nie należą tylko Żydzi, którzy pierwsi zaufali Chrystusowi, lecz także wierzący z pogan, którzy przyjęli ewangelię. Każdy wierzący otrzymał jako pieczęć Bożą Ducha Świętego, który jest gwarancją obiecanego dziedzictwa. ",
        "bookID": 10,
        "verseRange": "1,9–1,14"
    },
    {
        "id": 519,
        "title": "List do Efezjan 1,15–23",
        "text": "Po tym, jak apostoł pokazał osobiste błogosławieństwa każdego wierzącego chrześcijanina, prosi teraz Boga, żeby adresaci listu mogli doznać duchowego zrozumienia tego wszystkiego, z czym wiązało się ich powołanie i dziedzictwo. W prośbie, aby Bóg oświecił oczy ich serca, widać jego troskę o duchowy stan Efezjan, gdyż niestety czasem zdarza się, że coś przysłoni nam to duchowe spojrzenie i nie możemy zrozumieć pewnych rzeczy. Ta prośba apostoła odnosi się do powołania, dziedzictwa i mocy, dzięki którym Bóg może zrealizować swój cel. O powołaniu, synostwie, była mowa w wierszach 3–7. O dziedzictwie, które tak naprawdę nie jest nasze, lecz Jego, mówią wiersze 10–14. Zaś o mocy czytamy w końcowych wierszach tego rozdziału i w rozdziale drugim. Jej wielkość jest „nadzwyczajna”, zaś skuteczność okazała się we wzbudzeniu i wywyższeniu Pana Jezusa Chrystusa. Ta moc jest także czynna w nas i dla nas, co pokazuje Paweł w następnym rozdziale. Ale przede wszystkim apostoł w wierszach 20–23 odnosi ją do wywyższenia Pana Jezusa. On znajduje się po prawicy Bożej, jest ponad wszelką władzą i wszystko jest poddane pod nogi Jego. On także jest Głową dla swojego Zgromadzenia – dla, nie nad Zgromadzeniem, zaś ono jest Jego ciałem, które przedstawia Jego pełnię. Jakiż to dla nas wspaniały przywilej! ",
        "bookID": 10,
        "verseRange": "1,15–1,23"
    },
    {
        "id": 520,
        "title": "List do Efezjan 2,1–10",
        "text": "Na końcu rozdziału pierwszego czytaliśmy, jak Boża moc okazała się przez wzbudzenie Chrystusa z martwych. Teraz czytamy, że ta sama moc działa i w nas. Ale najpierw apostoł opisuje, jacy byliśmy przed nawróceniem. Przez słowa „wy” i „my” rozróżnia niewierzących z pogan od niewierzących z Żydów, chociaż wszyscy byli „z natury dziećmi gniewu”. Popełnialiśmy wszelkie możliwe grzechy i byliśmy martwi dla Boga. Wiersz 4 zaczyna się słowami: „Ale Bóg…”. On w swoim wielkim miłosierdziu i miłości wyratował nas i ożywił z Chrystusem, czyli podarował nam życie Jezusa Chrystusa. Co więcej, Bóg w Chrystusie Jezusie posadził nas w okręgach niebieskich. Nasze zbawienie oparte jest tylko i wyłącznie na łasce Bożej. My musimy jedynie uwierzyć, ale także wiara nie jest z nas, lecz została nam podarowana przez Boga. Niczym nie mogliśmy się przyczynić do naszego zbawienia. Każdy wykupiony jest dziełem Jezusa Chrystusa, czyli nowym stworzeniem, które ma żyć ku Bożej chwale (por. 2. Kor. 5,17). ",
        "bookID": 10,
        "verseRange": "2,1–2,10"
    },
    {
        "id": 521,
        "title": "List do Efezjan 2,11–16",
        "text": "Paweł opisuje nam w tych wierszach przerażający stan, w którym kiedyś się znajdowaliśmy. Byliśmy bez Chrystusa, bez nadziei i bez Boga na świecie. W obliczu tego tym bardziej jaśnieje to wspaniałe stanowisko, które otrzymaliśmy. Kiedyś dalecy, teraz bliscy! Przez krew Pana Jezusa nasze grzechy zostały usunięte, odpuszczone, jesteśmy obmyci i teraz możemy przebywać w Bożej obecności. My nie jesteśmy jedynie pojednani z Bogiem – choć jest to i tak dużo w porównaniu z tym, gdy w Niego nie wierzyliśmy – lecz mamy nawet przystęp do Boga jako naszego OJCA (w. 18)! W Panu Jezusie został zrealizowany Boży plan zbawienia – powstało Zgromadzenie, a żydostwo musiało zostać odsunięte na bok. Kiedy Bóg dał zakon swojemu ludowi izraelskiemu, chciał w ten sposób oddzielić go od innych narodów. Ale zakon nie przyniósł nic dobrego, jedynie wrogość. Każdy Izraelita, który przekraczał zakon, stawał się winnym przed Bogiem. Nie było nikogo, kto mógłby wypełnić cały zakon i według niego postępować. Skutkiem było także to, że każdy nie–Żyd był wrogiem Żyda. Ale jak pisze Paweł, Pan Jezus stał się pokojem naszym. Na krzyżu poniósł On przekleństwo zakonu i usunął tym samym nieprzyjaźń pomiędzy Bogiem a człowiekiem. Pan Jezus jest wypełnieniem zakonu. On zburzył ten mur nieprzyjaźni i dziś wierzący z pogan, jak i z Żydów, mogą być jedno, razem bowiem tworzą Zgromadzenie Boże. Tak wspaniałe i błogosławione są skutki dzieła Pana Jezusa! ",
        "bookID": 10,
        "verseRange": "2,11–2,16"
    },
    {
        "id": 522,
        "title": "List do Efezjan 2,17–22",
        "text": "Po tym, jak Pan Jezus dokonał dzieła odkupienia na krzyżu, przez które ludzie mogą zostać pojednani z Bogiem, stał się także zwiastunem poselstwa pokoju. W jaki sposób? Przez apostołów i wszystkich tych, którzy głosili ewangelię Bożej łaski. W wierszu 18 użyte jest ponownie słowo „jeden”. Wcześniej czytaliśmy, że jesteśmy jedno w Nim, jako jeden nowy człowiek (z Żydów i pogan), tworząc z innymi wierzącymi jedno ciało. W tych wierszach natomiast czytamy jeszcze o jednym Duchu, którego posiadają wszyscy wierzący i przez którego jako dzieci Boże mamy przystęp do Ojca (zob. Rzym. 8,16). Aby pokazać nasze stanowisko jako wierzących, Paweł używa trzech obrazów. My, którzy kiedyś nie mieliśmy żadnych praw ani Bożych obietnic, jesteśmy teraz współobywatelami świętych, obywatelami nieba. Staliśmy się tym samym domownikami Boga i jako dzieci należymy do rodziny Bożej. Jesteśmy także żywymi kamieniami, z których Bóg na fundamencie apostołów i proroków zbudował dom Boży. Ta budowla wciąż rośnie, choć jednocześnie ciągle jest kompletna, doskonała. Każdy człowiek, który w pokucie i wierze przyjdzie do Pana Jezusa, zostanie dodany do niej jako kamień. Gdy tylko ostatni kamień zostanie wbudowany, Pan Jezus przyjdzie ponownie, aby zabrać wierzących do siebie, do chwały (zob. Ps. 29,9; Obj. 21,11). Wszyscy wierzący wszystkich wieków tworzą ten dom Boży. Wiersz 22 pokazuje jeszcze inny aspekt domu Bożego. To jest miejsce, gdzie mieszka Bóg. Od chwili zesłania Ducha Świętego na ziemię, Bóg mieszka w swoim Zgromadzeniu. ",
        "bookID": 10,
        "verseRange": "2,17–2,22"
    },
    {
        "id": 523,
        "title": "List do Efezjan 3,1–7",
        "text": "Cały rozdział trzeci oprócz wiersza 1 jest pewnego rodzaju wstawką, dlatego wiersze od 2 do 21 są ujęte w nawiasie (dot. tłumaczeń w innych językach). Apostoł Paweł kierowany Duchem Świętym opisuje w tym fragmencie swoją szczególną służbę. To właśnie jemu została powierzona prawda o Kościele, którą nazywa tajemnicą Chrystusową, ponieważ to, że Bóg chciał wierzących z pogan uczynić współdziedzicami, współczłonkami i współuczestnikami obietnicy w Chrystusie Jezusie, było do tej pory nieznane. Bóg postanowił to w swoim sercu, ale nikt o tym nie wiedział. On objawił tę tajemnicę swoim apostołom i nowotestamentowym prorokom przez Ducha Świętego, jednak akurat apostoł Paweł miał to szczególne zadanie, aby ogłaszać i objaśniać tę prawdę. Dlatego tylko w listach Pawła znajdujemy konkretne pouczenia i wskazówki dotyczące Zgromadzenia. Objawienie tej tajemnicy pokazało, że zaczęło się coś nowego. Bóg przestał już przemawiać jedynie do swojego ludu w oparciu o zakon, lecz zwrócił się z poselstwem Bożej łaski do wszystkich ludzi. Każdy, kto będzie pokutować i przyjmie ewangelię, stanie się częścią Zgromadzenia Bożego, w którym nie ma już znaczenia ani narodowość, ani pozycja społeczna, ani jakakolwiek inna różnica istniejąca pomiędzy ludźmi (zob. Gal. 3,28). Cóż za niewysłowiona łaska! ",
        "bookID": 10,
        "verseRange": "3,1–3,7"
    },
    {
        "id": 524,
        "title": "List do Efezjan 3,8–13",
        "text": "W wierszach 8 i 9 musimy zwrócić uwagę na dwie ważne rzeczy. To „niezgłębione bogactwo Chrystusowe” oznacza wszystkie duchowe błogosławieństwa, które mamy w Chrystusie Jezusie – wszystko to, co Bóg postanowił darować nam, wierzącym, którzy należymy do Jego Zgromadzenia. Właśnie to miał zwiastować apostoł Paweł. Jednak gdy mówi, że ma „na światło wywieść tajemny plan”, chodzi mu raczej o sposób ukazania tej prawdy, nie zaś o jakieś konkretne wskazówki, które możemy odnaleźć np. w 1. Liście do Koryntian. Ukazanie tej prawdy o Zgromadzeniu w sposób widzialny dla innych, jest bardzo ważne. Dotyczy to szczególnie aniołów. Aniołowie nie otrzymali od Boga jakichś objawień ani też nie wiedzieli, co znajduje się w Bożym sercu. Ale obserwując sposób zachowania się wierzących, a także ich wspólne spotkania jako Kościoła, mogą poznać coś z Bożej mądrości. Mogą zobaczyć ten wspaniały plan, który Bóg wykonał w Chrystusie Jezusie. Jednak Żydzi nie chcieli uznać, że krzyż Chrystusowy odebrał im uprzywilejowane stanowisko przed Bogiem, dlatego zaczęli prześladować dzieło ewangelii. Jednak to nie było w stanie zniechęcić apostoła Pawła (w. 13). ",
        "bookID": 10,
        "verseRange": "3,8–3,13"
    },
    {
        "id": 525,
        "title": "List do Efezjan 3,14–21",
        "text": "Jest wiele rzeczy w naszym życiu, np. niesprzyjające okoliczności, pokusy czy nasze lenistwo, które chcą nas odciągnąć od tego, abyśmy zakosztowali i przyjęli do serca te niebiańskie i wieczne błogosławieństwa, jakie Bóg nam oznajmia przez swoje Słowo. Z tego też powodu apostoł zwraca się w modlitwie do Ojca, prosząc, aby Duch Święty mógł w nas działać, dając Chrystusowi należne miejsce w naszym sercu. Wszystkie osoby Trójcy są tu wymienione i zaangażowane. Główną prośbą wynikającą z tej modlitwy jest to, żeby Chrystus przez wiarę zamieszkał w naszych sercach. Aby nie nasze ciało, nasza stara natura, lecz On miał kontrolę nad naszym wewnętrznym człowiekiem. To będzie możliwe tylko wtedy, gdy nasze wnętrze zostanie umocnione przez działanie Ducha Świętego. Jeśli Pan Jezus Chrystus rzeczywiście będzie panować w naszym życiu, to zakosztujemy Jego miłości i będziemy w niej ugruntowani – w miłości, która przekracza nasze poznanie i zrozumienie. Wiersz 18 mówi o czterech wymiarach, które powinniśmy pojąć, ale nie wyjaśnia, co one oznaczają. Bez wątpienia jednak Bóg ma na myśli wymiary niezbadanego bogactwa Chrystusowego, czyli ten wieczny Boży plan, który Paweł miał oznajmiać. Tę prawdę o Zgromadzeniu można pojąć tylko „ze wszystkimi świętymi”, z innymi wierzącymi i jedynie w mocy Ducha Świętego, który w nas działa. A wszystko to prowadzi do oddania Bogu chwały. ",
        "bookID": 10,
        "verseRange": "3,14–3,21"
    },
    {
        "id": 526,
        "title": "List do Efezjan 4,1–6",
        "text": "Od rozdziału czwartego rozpoczynają się praktyczne napomnienia, gdyż jako wierzący powinniśmy postępować godnie naszego powołania – w pierwszych 16 wierszach jest mowa o nas jako członkach ciała Chrystusowego. Wiemy, jak szybko dochodzi wśród wierzących do różnych spięć i kłótni, dlatego Paweł poucza nas, jak tego uniknąć. Pokora to nie myślenie o sobie i nie zabieganie o własne dobro. Łagodność jest przeciwieństwem despotycznej, nie znoszącej sprzeciwu postawy, natomiast cierpliwość – porywczości, złośliwości i krytyczności. Jeśli posiadamy te trzy cechy, to nie będzie nam trudno znosić jedni drugich w miłości. W wierszu 3 jest mowa o jedności Ducha, którą powinniśmy starać się zachowywać. Natomiast wiersze 4–6 podkreślają to napomnienie, przedstawiając nam kilka aspektów tej jedności. Najpierw wymieniona jest jedność ciała Chrystusowego, która stała się faktem w dniu zesłania Ducha Świętego na ziemię. Dotyczy ona wszystkich wierzących, którzy mają jedną, wspólną nadzieję. W kolejnym wierszu czytamy o jedności będącej udziałem tych, którzy wyznają Chrystusa jako Pana. Kolejna jedność dotyczy stworzenia. Bóg jest źródłem wszystkiego i stoi też ponad wszystkim, realizując wszystkie swoje plany. ",
        "bookID": 10,
        "verseRange": "4,1–4,6"
    },
    {
        "id": 527,
        "title": "List do Efezjan 4,7–16",
        "text": "Jedność nie oznacza jednak jednorodności, czyli tego, że wszyscy jesteśmy jednakowi. Owszem, my jesteśmy jedno, ale każdy z nas otrzymał od zmartwychwstałego Pana inny dar łaski. Wiersze 9 i 10 są pewnym wtrąceniem, natomiast wiersz 11 łączy się tematycznie z wierszem 8. Wiersz ten pokazuje nam, że Chrystus nie tylko obdarował każdego wierzącego osobiście, ale dał jeszcze szczególne dary swojemu Zgromadzeniu. Apostołowie i prorocy położyli fundament (zob. Efez. 2,20), dając nam inspirowane Duchem Świętym pisma Nowego Testamentu. Ewangeliści niosą ewangelię tym, którzy jeszcze nie są zbawieni. Pasterze i nauczyciele pouczają wierzących w prawdzie i troszczą się o ich duchowy stan, aby byli duchowo nakarmieni i we właściwy sposób mogli wzrastać. Wiersze 12–15 pokazują, w jakim celu Pan Jezus dał te dary swojemu Zgromadzeniu. Ono ma się budować i wciąż wzrastać do wymiarów pełni Chrystusowej. Służba tymi darami powinna także wzmacniać wierzących na drodze wiary, aby nie zboczyli z właściwej drogi, ale mocno trzymali się prawdy. Natomiast wiersz 16 jasno nam mówi, że wzrost i budowanie Kościoła, ciała Chrystusowego, nie zależy tylko od specjalnych darów. Każdy wierzący, czyli każdy członek tego ciała, ma także swoje własne zadanie, które powinien wypełniać dla dobra innych członków. ",
        "bookID": 10,
        "verseRange": "4,7–4,16"
    },
    {
        "id": 528,
        "title": "List do Efezjan 4,17–24",
        "text": "Napomnienia zawarte w tym fragmencie odnoszą się do naszego osobistego życia. W wierszu pierwszym tego rozdziału zostaliśmy wezwani, aby postępować godnie naszego chrześcijańskiego powołania. Natomiast w tych wierszach jest mowa o tym, abyśmy nie zachowywali się jak ten niewierzący świat. Wiersze 18 i 19 opisują nie tylko pogan, którzy wtedy otaczali wierzących Efezjan, ale także wszystkich ludzi żyjących pod koniec dwudziestego stulecia. Sposób życia ludzi wierzących ma być zupełnie inny. Naszym nauczycielem i naszym przykładem jest sam Pan Jezus. „Prawda jest w Jezusie” oznacza, że On będąc na tej ziemi, żył w doskonały sposób, który my mamy teraz naśladować. On pokazał prawdziwą sprawiedliwość i świętość, o czym czytamy w wierszu 24. Pan Jezus objawił Boga w sposób zupełny i doskonały. Na krzyżu Golgoty pokazał, czym jest grzech w oczach Bożych i sprawiedliwy sąd. To, o czym zostaliśmy pouczeni (w. 21), dotyczy trzech rzeczy. Pierwsza to zewleczenie czy zrzucenie z siebie starego człowieka, który jest zupełnie zepsuty (w. 22). Druga to całkowite odnowienie naszego ducha, naszego myślenia, a trzecia to obleczenie, przyodzianie nowego człowieka. Nowy człowiek jest bowiem stworzony według Boga (w. 24). Jednak zarówno zewleczenie, jak i obleczenie są tu przedstawione jako coś, co już się dokonało. Ważne jest zatem, abyśmy teraz pokazywali to w praktyce każdego dnia (w. 25–32). Ten rozważany fragment pokazuje nam istotę prawdziwego chrześcijaństwa. Jako wierzący jesteśmy zobowiązani żyć tak, aby odróżniać się od niewierzących – właśnie dlatego, że to w nas dokonała się przemiana i powinna być ona widoczna dla innych. Zadajmy więc sobie pytanie: Czy ludzie wokół nas widzą, że jesteśmy własnością naszego Pana, który jest w niebie?",
        "bookID": 10,
        "verseRange": "4,17–4,24"
    },
    {
        "id": 529,
        "title": "List do Efezjan 4,25–32",
        "text": "Apostoł kontynuuje myśl rozpoczętą w 17 wierszu i dokładnie wskazuje na te cechy starego człowieka, których powinniśmy się pozbyć. Ponieważ mamy zewlec z siebie starego człowieka, musimy zewlec także jego złe przyzwyczajenia i cechy. Równocześnie apostoł Paweł przypomina też o cechach nowego życia, które powinny być w nas widoczne zamiast tych starych cech. A zatem nie powinniśmy kłamać, ale mówić prawdę. Nie kraść, lecz pracować, aby móc i innym pomagać. Nie wypowiadać nieprzyzwoitych słów, lecz słowa łaski i zbudowania. Nie okazywać złości, zapalczywości i gniewu, lecz dobro, współczucie i przebaczenie. Wzorcem naszego zachowania jest łaska, którą Bóg okazał nam w Chrystusie, gdy przebaczył nam wszystkie grzechy. Zaś moc do życia w pobożności otrzymujemy od Ducha Świętego, który w nas mieszka, dlatego jest ważne, abyśmy Go nie zasmucali. My jesteśmy zapieczętowani Duchem Świętym na dzień odkupienia naszego ciała i dostąpienia przygotowanego dziedzictwa, które Chrystus zdobył dla nas przez swoją krew. Duch Boży nigdy już nie opuści wierzącego, ale natychmiast reaguje, gdy zgrzeszymy. Jeśli tak się stanie, do czasu, gdy nie wyznamy naszego grzechu, stracimy radość w Panu i nie będziemy mogli w pełni cieszyć się naszym stanowiskiem jako dzieci Bożych. ",
        "bookID": 10,
        "verseRange": "4,25–4,32"
    },
    {
        "id": 530,
        "title": "List do Efezjan 5,1–7",
        "text": "Każdy, kto jest wykupiony krwią Pana Jezusa, stał się dzieckiem Bożym należącym do rodziny Bożej. Dlatego jesteśmy napominani, aby być naśladowcami Boga, czyli pokazać przez nasze zachowanie, do jakiej rodziny należymy. „Chodzenie w miłości” zupełnie nie odpowiada naszej naturze, którą odziedziczyliśmy po Adamie, ale odpowiada Bożej naturze, którą otrzymaliśmy poprzez nowonarodzenie, gdyż „Bóg jest miłością”. Przykładem życia w miłości jest dla nas Chrystus, który nas umiłował i swoją miłość okazał poprzez złożenie ofi ary z samego siebie. Prawdziwa Boża miłość wyklucza wszystko to, co jest według ciała. Dlatego zło, o którym pisze Paweł w wierszu 3, nie powinno być naszym udziałem, a nawet nie powinno być wymieniane wśród nas, gdyż samo myślenie o nim już nas zanieczyszcza. Nawet żarty, którymi chcemy rozśmieszyć innych, nie przystoją wierzącym. Ten, kto stał się dzieckiem Bożym i komu wybaczono wszystkie grzechy, powinien raczej wyróżniać się dziękczynieniem. Apostoł rysuje tu wyraźną linię, granicę pomiędzy grzechem, który jest czymś normalnym w tym świecie, a świętością Królestwa Chrystusowego i Bożego. Zarówno wtedy, jak i dzisiaj istnieje niebezpieczeństwo zatarcia się tej granicy. Są ludzie, czasami nawet i wierzący, którzy chcą nas zwieść próbując osłabić znaczenie zła, nie nazywając go po imieniu. Wielu z nich ogranicza pojęcie „wszeteczeństwa” tylko do prostytucji, a przecież Boże Słowo wyraźnie rozumie przez nie każdy stosunek przed, jak i poza małżeństwem. Dlatego nie dajmy się zwieść! ",
        "bookID": 10,
        "verseRange": "5,1–5,7"
    },
    {
        "id": 531,
        "title": "List do Efezjan 5,8–14",
        "text": "W poprzednich wierszach zostaliśmy wezwani do tego, aby unikać zła i społeczności z tymi, którzy je popełniają. Różnica pomiędzy dzieckiem Bożym a „synem nieposłuszeństwa”, czyli niewierzącym, jest tak wielka, jak pomiędzy światłością a ciemnością. Kiedyś byliśmy ciemnością, natomiast teraz jesteśmy dziećmi światłości. Ale grozi nam niebezpieczeństwo, że nasza stara natura będzie nas nakłaniała do czynienia zła, do uczynków ciemności. Stąd im mniej mamy do czynienia z ciemnością i z tymi, którzy w niej żyją, tym lepiej. Te wiersze uświadamiają nam, że spoczywa na nas wielka odpowiedzialność. Jeśli weźmiemy sobie do serca napomnienia zawarte w tym fragmencie i będziemy ich przestrzegać, to z pewnością spotka nas wiele nieprzyjemności ze strony niewierzących. Tak długo, jak opieramy swoje chrześcijaństwo jedynie na łasce zadawalając się jedynie swoim zbawieniem, nikt nie będzie miał nic przeciwko nam. Ale jeśli będziemy chcieli żyć w świętości, wtedy zaczną się trudności. Nasze wyraźne oddzielenie od wszelkiego zła oraz pragnienie podobania się Panu, obnaża uczynki ciemności i wzbudza tym samym sprzeciw niewierzących. Gdy Pan Jezus żył na tej ziemi, to Jego święte, oddane Bogu życie w prawdziwej pokorze i łagodności wzbudzało niechęć i nienawiść dumnych, religijnych przywódców żydowskich. Ta właśnie nienawiść doprowadziła do tego, że przybili Pana do krzyża. Wiersz 14 jest apelem do wierzących, którzy ulegli wpływowi tego świata, aby zdecydowanie oddzielili się od niego. ",
        "bookID": 10,
        "verseRange": "5,8–5,14"
    },
    {
        "id": 532,
        "title": "List do Efezjan 5,15–21",
        "text": "Nasze postępowanie i zachowanie powinny być nacechowane mądrością. Dzięki niej poznamy wolę Bożą i wykorzystamy każdą okazję, aby służyć Panu. W służbie dla Pana nie chodzi o to, aby czynić cokolwiek dla Niego, lecz aby we wszystkim wykonywać Jego wolę. Aby zrozumieć i wprowadzić w czyn to wszystko, do czego zachęca nas apostoł w tych wierszach, musimy być wypełnieni lub kierowani Duchem Świętym. Każdy z nas, kto uwierzył ewangelii, otrzymał Ducha Świętego. Jednak coś innego oznacza napełnienie Duchem Świętym, a co innego bycie kierowanym tym Duchem. Dlatego jesteśmy napominani w wierszu 18, aby postępować w sposób odpowiedzialny. Kiedy więc możemy być wypełnieni lub kierowani Duchem Świętym? Wtedy, gdy usuniemy z naszego życia wszystko to, co Go zasmuca i przeszkadza w Jego działaniu, aby On mógł wziąć w posiadanie nasze myśli, dążenia i skłonności. Możemy być bowiem tak bardzo zajęci wieloma rzeczami, że Duch Święty w ogóle nie może w nas działać. Jest wiele w naszym życiu tzw. „nieszkodliwych rzeczy”, które powinniśmy usunąć, aby Duch Święty mógł nas wypełniać. W wierszach 19–21 znajdujemy owoce wypełnienia Duchem Świętym. Po pierwsze: radość w sercu, która objawia się poprzez pieśni pochwalne. Po drugie: gotowość przyjęcia z dziękczynieniem wszystkiego jako pochodzącego od Boga – nawet trudności czy problemów. Po trzecie: uległość, ustępliwość wobec innych. ",
        "bookID": 10,
        "verseRange": "5,15–5,21"
    },
    {
        "id": 533,
        "title": "List do Efezjan 5,22–33",
        "text": "We fragmencie od 4,17 do 5,21 znajdują się napomnienia skierowane do wszystkich wierzących. Natomiast od 22 wersetu tego rozdziału Paweł zwraca się do poszczególnych grup. Pierwszą z nich są kobiety. One mają być poddane swoim mężom, jak Zgromadzenie poddane jest Chrystusowi. Niestety, historia Kościoła pokazuje jednoznacznie, że Kościół chciał raczej panować, niż być poddany Chrystusowi. Tak więc kobiety nie mają dobrego wzoru do naśladowania. Inaczej sprawa wygląda przy wierzących mężczyznach. Oni z kolei są napominani, aby miłować swoje żony, jak Chrystus umiłował Zgromadzenie. On nigdy nie zawiódł w swojej miłości. Ponieważ mężowie nie wypełniają dobrze tego zadania, napomnienia do nich skierowane są obszerniejsze. Na mężach spoczywa większa odpowiedzialność niż na żonach. Mąż ma miłować swoją żonę, a ona ma być mu poddaną, ale to on ma uczynić pierwszy krok. Jest to wspaniały obraz na Pana Jezusa. Czyż On nie uczynił pierwszego kroku, kiedy w swej miłości przyszedł i ofi arował siebie samego na krzyżu za swój Kościół? Jego troskę o wierzących widzimy w tym, że On Zgromadzenie oczyszcza, uświęca, żywi i pielęgnuje. A wszystko po to, aby wkrótce uczynić z niego Kościół pełen chwały, bez żadnej skazy, doskonały. Cóż to będzie za triumf Jego miłości! Wiersze końcowe pokazują, że Bóg stwarzając Adama i Ewę, już myślał o Chrystusie i Zgromadzeniu. ",
        "bookID": 10,
        "verseRange": "5,22–5,33"
    },
    {
        "id": 534,
        "title": "List do Efezjan 6,1–9",
        "text": "W poprzednim rozdziale apostoł Paweł zwracał się do mężów i żon, a teraz zwraca się do dzieci i ojców oraz do wierzących sług i panów. Dzieci powinny być posłuszne rodzicom, zaś ojcowie powinni dbać o ich wychowywanie i napominać ich, a wszystko to „w Panu”. To samo dotyczy sług, pracowników oraz panów, przełożonych. Sam Pan Jezus jest tym, który poucza nas, jak mamy się zachowywać wobec innych, wyznaczając nam wysokie standardy. Czy jesteśmy tego świadomi? Jakże ważne są te napomnienia w dzisiejszych czasach, w których szatan próbuje wszelkimi możliwymi sposobami rozmyć i przekręcić te jasne prawdy Słowa Bożego! Ale jeśli wiernie trzymamy się Słowa, to możemy przez nasze zachowanie być świadectwem dla prawdy. To szczególnie dotyczy pracowników i pracodawców, którzy są własnością Pana Jezusa, ponieważ życie zawodowe jest widoczne dla innych. Wierzący pracownik, który jest posłuszny szefowi i chętnie wykonuje swoją pracę jak dla Chrystusa, będzie dobrze postrzegany. Nie musi nawet wiele mówić, a i tak będzie świadectwem dla swojego Pana i dla prawdy Słowa Bożego. Tak samo jest z wierzącym przełożonym czy szefem, który wykazując dobrą wolę oraz dbałość o pracowników, zyskuje sobie upodobanie u Pana. Natomiast jako słudzy Pana wszyscy jesteśmy zobowiązani do posłuszeństwa, ponieważ On tego od nas oczekuje. ",
        "bookID": 10,
        "verseRange": "6,1–6,9"
    },
    {
        "id": 535,
        "title": "List do Efezjan 6,10–17",
        "text": "W tym fragmencie Paweł pisze o naszym przeciwniku oraz o zbroi Bożej. My potrzebujemy właśnie takiej ochrony, aby bronić prawdy oraz żyć nowym życiem, które stało się naszym udziałem. Nie musimy się bać przeciwnika, gdyż moc naszego Pana jest do naszej dyspozycji. Szatańskie moce, o których tu mowa, panują nad światem niewierzących, ale także atakują wierzących. Co mogą nam złego uczynić? Nie są w stanie odebrać nam zbawienia, ale niestety mogą nas odciągnąć od naszego niebiańskiego powołania, a także zabrać radość z zażywania duchowych błogosławieństw. Dlatego właśnie potrzebujemy całą zbroję Bożą. Nie może brakować w niej żadnej części, gdyż w ten sposób odsłonimy nieprzyjacielowi nasze słabe miejsca i staniemy się celem jego ataków. Wszystkie części zbroi Bożej dotyczą naszego życia w bardzo praktyczny sposób. Prawda Słowa Bożego powinna kształtować nasze postępowanie, a nasze codzienne życie powinno być nacechowane sprawiedliwością. Jeśli sami żyjemy pod wpływem ewangelii pokoju, to będziemy mogli we właściwy sposób przekazywać ją tym, którzy nas otaczają. Tarcza wiary mówi o codziennym zaufaniu Bogu, o zawierzeniu Mu w każdych okolicznościach naszego życia. Przyłbica zbawienia chroni nas przed zwątpieniem w nienaruszalność naszego zbawienia. W końcu posiadamy też miecz Ducha, czyli Słowo Boże. Tym Słowem zmuszamy przeciwnika do ucieczki (por. Ew. Łuk. 4,13). ",
        "bookID": 10,
        "verseRange": "6,10–6,17"
    },
    {
        "id": 536,
        "title": "List do Efezjan 6,18–24",
        "text": "Do wymienionych już sześciu części zbroi Bożej dochodzi jeszcze modlitwa. Jest to bardzo ważny element naszego życia chrześcijańskiego. Zarówno jeśli chodzi o posługiwanie się mieczem Ducha, czyli Słowem Bożym, jak i trwanie w modlitwie, najlepszym przykładem jest dla nas Pan Jezus. Modlitwa charakteryzowała Jego życie jako człowieka zależnego od Boga (zob. Ps. 109,4). Dlatego i w tym Go naśladujmy. Rozmowa z Bogiem może mieć różną formę, np. prośby, dziękczynienia czy błagania. Poza tym nie ogranicza się ona jedynie do naszych osobistych potrzeb. Dobrze jest, gdy modlimy się też za innych, dlatego apostoł Paweł poleca siebie w modlitwie Efezjanom. Jednak nie prosi ich, aby modlili się o poprawę jego sytuacji, np. o wypuszczenie go z więzienia, lecz o śmiałe głoszenie prawdy o Zgromadzeniu. Wyrażenie „tajemnica ewangelii” wskazuje na to, że ewangelia najpierw musi być zwiastowana, a następnie przyjęta, aby w ogóle mogła zostać zrozumiana kwestia jedności wszystkich wierzących. Jak wspaniały, a zarazem ważny wniosek wypływa z tego listu! Jeśli pokój, miłość i wiara, które mają swoje źródło w Bogu, będą wzrastać wśród wierzących, to wtedy będą oni szczęśliwi. Prawdziwy pokój między wierzącymi uwarunkowany jest czystością serca oraz szczerością motywacji, z których wypływa nieprzemijająca, niezniszczalna miłość wobec Pana. ",
        "bookID": 10,
        "verseRange": "6,18–6,24"
    },
    {
        "id": 537,
        "title": "List do Filipian 1,1–8",
        "text": "List do Filipian jest bardzo praktycznym listem. Pokazuje, jak nowe życie chrześcijanina, czyli wieczne życie, zwycięża w każdej sytuacji. W tym liście centralne miejsce zajmuje Pan Jezus. On jest przyczyną radości, o której pisze apostoł w każdym rozdziale. Pozdrowienia na początku listów w Nowym Testamencie najczęściej zawierają także informację o nadawcy. Tutaj Paweł został wymieniony wraz z Tymoteuszem. Obaj nazywają siebie sługami Pana, co czyni ich równymi sobie, jak i wierzącym z Filippi. Ponieważ doświadczenia życia chrześcijańskiego są sprawą indywidualną, Paweł adresuje swój list nie tylko do zgromadzenia w Filippi, lecz do „wszystkich świętych... wraz z biskupami i z diakonami”. Gdy apostoł myślał o Filipianach, mógł dziękować za nich Bogu. Wydaje się bowiem, że nie było żadnych nieporozumień pomiędzy Pawłem a tymi wierzącymi. Od dnia ich nawrócenia z wytrwałością wspierali głoszenie radosnej nowiny i Paweł miał nadzieję, że nadal tak będzie. Jakimi „współuczestnikami w łasce” byli Filipianie dla apostoła Pawła (łaska oznacza tu dar ewangelisty, który Paweł otrzymał od Pana)? Filipianie miłowali uwięzionego apostoła i wspierali go swoimi modlitwami, posilającymi słowami, jak również materialnymi darami. Dlatego też jego serce tęskniło za nimi. ",
        "bookID": 11,
        "verseRange": "1,1–1,8"
    },
    {
        "id": 538,
        "title": "List do Filipian 1,9–17",
        "text": "Paweł mówiąc o swoich modlitwach za Filipian, wymienia nie tylko dziękczynienie, ale także prośby: a) by ich miłość, przede wszystkim do zgubionych, wzrastała (w 1 rozdziale chodzi o ewangelię), a będzie to możliwe tylko wtedy, gdy oni (i my) będziemy rozmyślać o miłości Pana do nas (1. Jana 4,19); b) by potrafi li rozpoznać wolę Pana i według niej postępować. „Słuszne” oznacza czynienie tego, co właściwe we właściwym czasie i we właściwy sposób; c) by w dniu Chrystusa, w dniu objawienia, motywy ich postępowania okazały się nienaganne i czyste; d) żeby byli wypełnieni owocem sprawiedliwości, tzn. czynili w życiu to, co jest prawe przed Bogiem, co Go cieszy, co jest zgodne z Jego wolą. Naszym wzorem jest Pan Jezus, ale także jest siłą i mocą, by tak żyć. Uwięzienie Pawła było atakiem na ewangelię. Jednakże Bóg wykorzystał to ku dobremu. Z jednej strony więźniowie widzieli, że Paweł nie był złoczyńcą, i dlatego mógł im zwiastować ewangelię, a z drugiej strony inni wierzący zostali pobudzeni do służby, w której Pan mógł ich użyć. Niestety, już w tamtych czasach byli ludzie, którzy głosili ewangelię z nieszczerych pobudek – w tym przypadku z zazdrości wobec Pawła. Wykorzystując to, że Paweł przebywał w więzieniu, chcieli zostać zauważeni i zyskać popularność. ",
        "bookID": 11,
        "verseRange": "1,9–1,17"
    },
    {
        "id": 539,
        "title": "List do Filipian 1,18–30",
        "text": "Paweł cieszył się, że było głoszone czyste przesłanie zbawienia – nawet wtedy, gdy czyniono to ze złych pobudek, chcąc zaszkodzić Panu. W jakikolwiek sposób była głoszona prawda, radowało to Pawła. W tych niesprzyjających okolicznościach Paweł miał wielkie pragnienie, aby Chrystus był w nim uwielbiony – czy to przez życie, czy przez śmierć. Z tego powodu chciał być wolny od wszystkiego, co mogłoby być w tym przeszkodą. Paweł wiedział, że modlitwa Filipian i siła Ducha Świętego będą dla niego wielką pomocą. Chrystus był jedynym celem i sensem życia apostoła Pawła. A gdyby musiał umrzeć? To byłoby tylko zyskiem dla niego, gdyż wtedy byłby już u swojego Pana i Zbawiciela. Wiedział jednak, że w tym życiu ma jeszcze coś do zrobienia – także dla Filipian. Jego służba jeszcze się nie skończyła. Wiara Filipian w Pana Jezusa sprawiła, że pojawiło się wiele problemów – w ich życiu codziennym, jak też wśród nich samych. Oni nie tylko cierpieli za swoją wiarę, ale także nie potrafi li porozumieć się ze sobą, gdyż nie we wszystkim byli jednomyślni (2,2; 4,2). Paweł nawołuje ich, by pielgrzymowali godnie ewangelii. Ich zachowanie miało odzwierciedlać to, co głosili. Brak jedności mógł tylko zaszkodzić ewangelii. Jakąż przeszkodą dla ewangelii jest dzisiejsze rozproszenie w chrześcijaństwie! A my wszyscy jesteśmy temu winni. ",
        "bookID": 11,
        "verseRange": "1,18–1,30"
    },
    {
        "id": 540,
        "title": "List do Filipian 2,1–11",
        "text": "Paweł był bardzo pokrzepiony darem, który przekazali mu Filipianie przez Epafrodyta do więzienia w Rzymie. Było to dla niego wielką pociechą, kiedy mógł widzieć, jak chętnie Filipianie działali dla jego dobra i dla ewangelii. O tym właśnie mówi wiersz 4. Następnie Paweł przedstawia problem, który mieli Filipianie – mianowicie brak jedności. Prosi ich, żeby byli jednego usposobienia, jednej myśli i mieli tę samą miłość – tą, którą wcześniej jemu okazywali. Jeśli każdy w pokorze będzie uważał innych za wyższych od siebie i gdy wszyscy będą mieli Pana przed oczyma, wtedy znikną wszelkie różnice zdań. Jako przykład Paweł pokazuje im charakter Pana Jezusa. On, który jest Bogiem, stał się człowiekiem i uniżył się aż do śmierci na krzyżu. Tą drogą mógł iść tylko On sam. Jednak apostoł chce, byśmy naśladowali to usposobienie, które posiadał Pan. Paweł nie poprzestał jedynie na pokazaniu kolejnych etapów uniżania się naszego Pana. On musiał koniecznie powiedzieć o Jego wywyższeniu. Taka była bowiem Boża odpowiedź na wykonane dzieło Pana na krzyżu. Imię Jezus oznacza „Bóg jest zbawieniem” (ratunkiem). Imię to wskazuje na śmierć Zbawiciela na krzyżu. Przed Nim, niegdyś ukrzyżowanym, ale teraz wywyższonym przez Boga, będzie musiało ugiąć się każde kolano. ",
        "bookID": 11,
        "verseRange": "2,1–2,11"
    },
    {
        "id": 541,
        "title": "List do Filipian 2,12–18",
        "text": "Jeśli Paweł pisze: z bojaźnią i ze drżeniem zbawienie swoje sprawujcie, to nie ma na myśli tego, że Filipianie mają czynić coś, by osiągnąć zbawienie swoich dusz. Oni już posiadali zbawienie. Paweł miał raczej na myśli ratunek, który następuje u kresu naszej pielgrzymki na ziemi. Chodzi o to, by być wiernym Panu i żyć ku Jego chwale aż do końca w oczekiwaniu na Jego przyjście. Bóg dba o to, by wszyscy, którzy są jego własnością, osiągnęli upragniony cel, gdyż On wzbudza w nas gotowość i radość, by czynić Jego wolę. Powoduje też wykonywanie Jego woli, daje łaskę i siłę do pielgrzymki śladem Chrystusa. Jednakże powinniśmy być również świadomi, że drodze do celu towarzyszą niesprzyjające okoliczności i różne niebezpieczeństwa. „Z bojaźnią i ze drżeniem” nie oznacza bojaźni przed utratą zbawienia (bo nie można go utracić), ale świadomość, że otaczający nas świat, słabość naszego ciała i wyrafi nowane działanie diabła są przeciwko nam. Wiersze 14–16 opisują, jakie powinno być nasze zachowanie. Dzięki temu możemy w świecie, w którym żyjemy, świecić jak niebiańskie światełka i w praktyczny sposób odzwierciedlać Boże myśli. Wielu ludzi nigdy nie czytało Biblii, dlatego powinniśmy naszym życiem przedstawiać im to, co mówi Słowo Boże. Szemrające dzieci Boże, które mają mało zaufania do Boga, nie są dobrym świadectwem w tym świecie. Paweł cenił Filipian bardziej niż siebie samego. Oni i ich służba były ofi arą dla Boga. On chciał być jedynie dodatkiem do tej ofi ary. ",
        "bookID": 11,
        "verseRange": "2,12–2,18"
    },
    {
        "id": 542,
        "title": "List do Filipian 2,19–30",
        "text": "Ponieważ apostoł Paweł był w więzieniu (wprawdzie miał nadzieję, że będzie uwolniony – wiersz 24), wysłał Tymoteusza do Filippi, by dowiedział się, jak powodzi się tamtejszym wierzącym. Ten współpracownik i posłaniec apostoła objawiał charakter Chrystusa, a więc był zachęcającym i godnym naśladowania przykładem dla Filipian. Podobnie jak dzisiaj, także wówczas wiele było egoizmu wśród wierzących. Jednakże Tymoteusz okazywał Filipianom bezinteresowną miłość, nie myśląc przy tym o sobie. Ponadto, Tymoteusz pokazał już, jak dobrze sprawuje swoją służbę, więc można było na nim polegać. Epafrodyt został posłany do Rzymu z darem dla Pawła od zgromadzenia w Filipii. Z powodu trudów swojej służby Epafrodyt ciężko zachorował. Także i on jest dla nas wspaniałym przykładem usposobienia Chrystusowego. To nie choroba wywołała u niego smutek, ale myśl o tym, że Filipianie są zaniepokojeni jego stanem. Jakaż godna naśladowania bezinteresowność i miłość wobec innych! Bóg zmiłował się nad Epafrodytem i także nad uwięzionym apostołem. Uzdrowił chorego, a Paweł wysłał go tak szybko jak to możliwe z powrotem do Filippi, aby i oni mogli się znowu cieszyć. Jednak Paweł napomina ich, by takiego sługę jak Epafrodyt, który dla sprawy Pana nie wahał się ryzykować życiem, przyjęli z radością i okazali mu szacunek. ",
        "bookID": 11,
        "verseRange": "2,19–2,30"
    },
    {
        "id": 543,
        "title": "List do Filipian 3,1–11",
        "text": "W tym rozdziale Paweł dzieli się z nami swoim doświadczeniem jako dojrzały wierzący, jako „ojciec w Chrystusie”. Według 1 Jana 2,13–14 ojcem w Chrystusie jest wierzący, który znalazł odpocznienie w Panu Jezusie i którego wszystkie myśli skupiają się wokół Niego. Zanim Paweł osiągnął ten stan, musiał zrozumieć, że wszystko, co pochodzi ze starej natury (tutaj określonej jako „ciało”), do niczego się nie nadaje i nie ma żadnej wartości przed Bogiem. Paweł posiadał także wiele zalet, których inni nie mieli. Wymienia je w wierszach 4–6, ale dodaje również, że od chwili nawrócenia przestało to być dla niego ważne i uznał to za śmiecie, aby zyskać Chrystusa. Zrozumiał, że musi zapomnieć o tym, co osiągnął, by naprawdę poznać Chrystusa i znaleźć wszystko w Nim. W nas samych również jest wiele rzeczy, z których może się chlubić nasza stara natura, ciało, np. wykształcenie, tytuł naukowy, wysoki status społeczny, majątek ziemski, a także szacunek innych wierzących, a nawet dobra znajomość Słowa Bożego. Paweł pragnął poznawać Chrystusa w sposób praktyczny, poprzez różne doświadczenia. Jego życie miało być coraz bardziej i bardziej podobne do życia Pana Jezusa. Paweł chciał czynić tylko to, co było zgodne z Bożą wolą (życie w sprawiedliwości), ale jednocześnie był gotowy cierpieć tak, jak nasz Pan, gdy żył na tej ziemi. ",
        "bookID": 11,
        "verseRange": "3,1–3,11"
    },
    {
        "id": 544,
        "title": "List do Filipian 3,12–21",
        "text": "Gdy Paweł pisał te słowa, był jeszcze w ciele na tej ziemi. Jednak już tęsknił, aby być z Chrystusem w chwale. To było jego celem i czymś, co go wyróżniało. Tak jak sportowiec nie patrzył wstecz na to, co osiągnął. Pragnął tylko jednego: by ciągle zbliżać się do Chrystusa w chwale. Ci „doskonali” z wiersza 15, to dojrzali duchowo wierzący, ojcowie w Chrystusie. Jednak nie wszyscy Filipianie tacy byli, dlatego pojawiły się wśród nich różnice poglądów. Tak jest też i dzisiaj. Odmienne poglądy na tematy duchowe powodują, że wierzący różnią się w duchowym wzroście. Jednak mimo tych różnic chciejmy iść tą samą drogą, czyli śladem Pana i wspólnie patrzeć na jeden cel: na Chrystusa w chwale. „Nieprzyjaciółmi” krzyża Chrystusa są ci, którzy nie chcą wziąć na siebie ani żadnej zniewagi, ani hańby, ani cierpienia. Jeśli nie mają życia z Boga, ich końcem będzie zatracenie. Jednak ostrzeżenie zawarte w tym wierszu jest skierowane do nas wszystkich. Bardzo chętnie myślimy o rzeczach ziemskich i staramy się, by nasze życie było jak najprzyjemniejsze! Czyżbyśmy zapomnieli, że jesteśmy obywatelami niebiańskimi? Bardziej oczekujmy na naszego Pana Jezusa, który wkrótce przyjdzie i wyzwoli nas od takiego sposobu myślenia. Jednakże do tego momentu musimy właściwie postępować, pamiętając, że jesteśmy pielgrzymami. ",
        "bookID": 11,
        "verseRange": "3,12–3,21"
    },
    {
        "id": 545,
        "title": "List do Filipian 4,1–9",
        "text": "Słowo „przeto” z wiersza 1 nawiązuje do poprzedniego rozdziału. Skoro mamy niebiańskie powołanie, niebiańskie obywatelstwo i niebiańską nadzieję na wyzwolenie naszych ciał, powinniśmy trwać w Panu – tak jak Paweł, który wszystkie swoje myśli i czyny koncentrował na Chrystusie w chwale. Dwie siostry, które nie żyły w zgodzie, zostały wezwane do jednomyślności w Panu, jednak nie poprzez zawarcie kompromisu. Pewien brat z Filippi (Paweł mówi o nim „wierny mój towarzysz”) miał im w tym dopomóc. My także jesteśmy wezwani nie tylko do tego, by trwać w Panu, ale także aby cieszyć się w Nim. Ta radość jest niezależna od okoliczności i dlatego jest zawsze możliwa. Łagodność oznacza także uległość. Jeśli to możliwe, powinniśmy wszędzie i wobec wszystkich być ulegli – za wyjątkiem, gdy naruszana jest prawda Słowa Bożego. W każdej sytuacji mamy do dyspozycji modlitwę, czyli swobodny dostęp do serca Ojca. Jemu możemy wszystko powiedzieć i nie musimy się już więcej o nic troszczyć. Jako odpowiedź Pan zawsze w pierwszej kolejności da nam swój pokój, który ukoi nasze serca. A gdy tylko nasze serce będzie wolne od trosk, możemy i powinniśmy myśleć o tym, co pożyteczne. O czym myślimy? Pytanie to ma ogromne znaczenie w naszym codziennym życiu. Także i w tym Paweł jest dla nas dobrym przykładem. ",
        "bookID": 11,
        "verseRange": "4,1–4,9"
    },
    {
        "id": 546,
        "title": "List do Filipian 4,10–23",
        "text": "Jednym z powodów napisania tego listu było podziękowanie za dar, który Filipianie wysłali Pawłowi do Rzymu. Dopiero teraz Paweł o tym mówi, gdyż nie chciał wysuwać na pierwszy plan siebie i swoich potrzeb. O wiele bardziej zależało mu na dobru swoich braci. W związku z tym darem Paweł wspomina o tym, czego doświadczył. Był człowiekiem, który radził sobie w każdych okolicznościach i który nauczył się być zadowolonym w każdej sytuacji. Jednak nie osiągnął tego sam z siebie. Bóg tego go nauczył i darował mu siły, by mógł wprowadzić to w życie. Wydaje się, że Filippia w Macedonii była jedynym zgromadzeniem, które wsparło materialnie Pawła. Zostało to podane jako przykład szczodrości dla Koryntian (2. Kor. 8,1–5). Pawłowi nie zależało na wielkości otrzymanego daru, ale na tym, czy był on miły Bogu, czy był owocem nowego życia. Bóg z pewnością zapamiętał hojność Filipian. Apostoł cieszył się nie tylko z otrzymania daru, ale także z tego, że była to ofi ara radująca Boże serce. On patrzył na swojego Boga także wtedy, gdy myślał o potrzebach Filipian. Pan nie zapomniał i o nich. Do pozdrowień przyłączają się wszyscy „z domu cesarskiego”. Czyż nie są oni wspaniałym owocem dla Boga, który narodził się podczas pobytu Pawła w więzieniu (por. rozdz. 1,12)? ",
        "bookID": 11,
        "verseRange": "4,10–4,23"
    },
    {
        "id": 547,
        "title": "List do Kolosan 1,1–8",
        "text": "Zbór w Kolosach nie powstał na skutek służby apostoła Pawła. On nie znał tamtejszych wierzących osobiście (Kol. 2,1). Jednak serce apostoła było wypełnione miłością i serdecznością wobec nich. Najprawdopodobniej Epafras doniósł apostołowi o powstałych tam niebezpieczeństwach, które zagrażały Kolosanom. Fałszywi nauczyciele próbowali wprowadzić fi lozofi czne poglądy oraz żydowskie przekazy i podania. Konsekwencją było to, że Kolosalnie stracili z oczu osobę Pana Jezusa. Celem tego listu było – i jest nadal – skierowanie wzroku wiary na uwielbionego Chrystusa w niebie. Po tym wprowadzeniu apostoł dziękuje Bogu za wszystko to, co było pozytywne w postawie Kolosan. Wspomina ich wiarę w Chrystusa i miłość do wszystkich świętych. Natomiast to, na co Kolosanie powinni skierować swój wzrok, to świadomość ich jedności z Chrystusem w niebie. Kolosanie byli w niebezpieczeństwie oddalenia się od niebiańskiego celu i wypełnienia swoich serc ludzkimi teoriami. Ewangelia doszła do Kolosan prawdopodobnie przez Epafrasa i wielu z nich rzeczywiście ją przyjęło. Nasienie Słowa padło na owocodajne podłoże ludzkich serc. Epafras jednak dalej troszczył się o Kolosan, dlatego apostoł mógł to poświadczyć, mówiąc, że jest on „wiernym sługą Chrystusowym dla was” (por. 4,12). ",
        "bookID": 12,
        "verseRange": "1,1–1,8"
    },
    {
        "id": 548,
        "title": "List do Kolosan 1,9–17",
        "text": "Kiedy możemy jako wierzący ludzie rozpoznać wolę Bożą? Wtedy, gdy żyjemy w społeczności z Bogiem. Rozpoznanie tej woli przez chrześcijanina, który jest wierny Bogu polega na tym, że umie on właściwie ocenić wszystkie rzeczy i zarazem wie, co podoba się Bogu, a co nie. Sługa pyta o polecenia swojego Pana, a dziecko spogląda w oczy swego ojca, a ponieważ go zna, wie, co jest jemu miłe. Jeśli my wypełnieni jesteśmy poznaniem Jego woli, wtedy będziemy pielgrzymować godnie Pana. On sam jest dla nas wzorem. To, jak żył na tej ziemi, jest przykładem dla nas. Ale przede wszystkim uwielbiony Chrystus w chwale jest mocą do życia w sposób podobający się Bogu. Aby Go naśladować, to nasz wzrok musi być skierowany na Niego, a nasze serca muszą być blisko Niego. Jak wspaniały jest wiersz 12! Bóg Ojciec uczynił nas, mówiąc dosłownie, „pasującymi do Jego obecności”. Jako Jego dzieci, a także jako dziedzice, żyjemy teraz w Jego świetle. Jak On to uczynił? Przez to, że nas wyratował, wykupił i przebaczył grzechy. A to wszystko stało się przez tego, którego apostoł nazywa „Jego umiłowanym Synem”. Po tym, jak Paweł przedstawił Syna Bożego w relacji do Ojca, przechodzi teraz do opisu chwały Syna. Syn jest objawieniem Boga (Jana 1,18). Jest On także Stwórcą wszystkich rzeczy. Wszystko jest stworzone dla Niego, ku Jego czci i uwielbieniu. On jest też tym, który nad wszystkim panuje. W jaki wspaniały i wzniosły sposób został nam ukazany Pan w tych wierszach! ",
        "bookID": 12,
        "verseRange": "1,9–1,17"
    },
    {
        "id": 549,
        "title": "List do Kolosan 1,18–23",
        "text": "Pan Jezus jest obrazem Boga niewidzialnego, stwórcą wszechświata utrzymującym go w swojej mocy, a także Głową Ciała, swojego Zgromadzenia. My, wierzący, jesteśmy członkami Jego Ciała i ściśle jesteśmy z Nim połączeni. To połączenie z Chrystusem nie nastąpiło wtedy, gdy stał się on człowiekiem, lecz dopiero gdy umarł. Jako pierworodny z umarłych jest On Głową nowego stworzenia, aby we wszystkim, czyli w tym nowym stworzeniu, był zawsze pierwszy. Osoby Bóstwa nie różnią się ani rangą, ani stanowiskiem. Syn nie stoi niżej od Ojca. W Chrystusie mieszka cała pełnia boskości. Bóg objawił się bez żadnych przeszkód w pełni w Panu Jezusie. W wierszach 19–22 jest mowa o dwóch stronach odkupienia: po pierwsze jest ono pojednaniem wszystkich rzeczy, a po drugie jest pojednaniem tych, którzy uwierzyli. Na podstawie dzieła zbawienia z Golgoty, całe stworzenie będzie kiedyś uwolnione od przekleństwa. Gdy Paweł mówi o pojednaniu tych, którzy uwierzyli, podkreśla wrogie nastawienie wobec Boga, które nas kiedyś charakteryzowało. Stworzenie też jest przeciwnikiem Bożym, ale w przeciwieństwie do nas, nieświadomym. Jednak to właśnie my musieliśmy zostać pojednani z Bogiem. To w nas musiała zajść zupełna przemiana, abyśmy mogli zostać przysposobieni, dopasowani do obecności Bożej. Wszystko to stało się możliwe dzięki dziełu wykupienia na krzyżu, i każdy ma do tego dostęp – każdy, kto w Niego wierzy. W wierszu 23 jesteśmy napominani, aby nasze zachowanie, nasz sposób życia był adekwatny do naszego stanowiska przed Bogiem. Świadomość tego, kim jesteśmy w Nim, powinna prowadzić do właściwego postępowania.",
        "bookID": 12,
        "verseRange": "1,18–1,23"
    },
    {
        "id": 550,
        "title": "List do Kolosan 1,24–29",
        "text": "Apostoł Paweł był z jednej strony sługą ewangelii, która była głoszona całemu stworzeniu, a z drugiej strony sługą Kościoła. Przez swoją służbę wypełnił on Słowo Boże, czyli wypełnił Boży plan – nie dzięki sobie, lecz dzięki objawieniu, które otrzymał. Było ono nieznane nie dlatego, że księgi Nowego Testamentu nie zostały jeszcze spisane, lecz dlatego, że pojęcia w nim zawarte były niezrozumiałe. Tajemnica, której Bóg dotychczas nie objawił, to nauka o Kościele, czyli prawda o uwielbionym Chrystusie w niebie i wierzących na ziemi, którzy są Jego ciałem i ściśle są z Nim połączeni. To objawienie było ostatnim przekazem Bożych zamiarów dotyczących Kościoła. Zwiastowanie tej właśnie prawdy przysporzyło apostołowi cierpień i prześladowań przede wszystkim ze strony Żydów, którzy nie chcieli przyjąć do wiadomości, że jako naród zostali odstawieni na boczny tor. Jeśli zaś chodzi o ewangelię, Żydzi znaleźli się na równi z innymi ludźmi, czyli z pozostałymi narodami. Tajemnica Kościoła jest rozważana w tym liście ze szczególnego punktu widzenia. Podczas gdy z Listu do Efezjan możemy się nauczyć, że wierzący znajdują się z wywyższonym Panem w niebie, to w tym liście ukazany jest uwielbiony Chrystus, który w niewidzialny sposób mieszka w wierzących na ziemi. Jest On dla tych, którzy oczekują na niebo, tą jedyną nadzieją chwały. Właśnie tę wspaniałość, wielkość Chrystusa Paweł stara się pokazać Kolosanom w tym fragmencie. ",
        "bookID": 12,
        "verseRange": "1,"
    },
    {
        "id": 551,
        "title": "List do Kolosan 2,1–5",
        "text": "Chociaż apostoł Paweł nie znał osobiście wierzących w Kolosach, to jednak ich dobro leżało mu na sercu. On pragnął wzmocnić ich serca w prawdzie. Gdy dowiedział się, że zboczyli z drogi prawdy i zatracili swoją jedność z Chrystusem, zaczął o nich bojować w modlitwie. O, jak bardzo chciał, aby ich serca wypełniła tajemnica Boża, gdyż to w niej są ukryte wszelkie skarby poznania i mądrości Bożej! W tej tajemnicy objawiona jest miłość i chwała Boża. Apostoł od 4 wiersza otwarcie mówi o niebezpieczeństwach, które groziły wierzącym w Kolosach. Wszystko co napisał, miało służyć ku temu, aby ich uchronić przed zwiedzeniem przez nieprzyjaciela. Pewni ludzie starali się poprzez fałszywą naukę i sposób myślenia odwieść ich od Chrystusa i Jego chwały. Nie czynili jednak tego jawnie i nie doprowadzili jeszcze do tego, że Kolosanie zboczyli z drogi wiary. Wręcz przeciwnie – Paweł mógł się cieszyć porządkiem i stałością wiary, które u nich panowały. Naturalnym jednak następstwem zwodniczej nauki było to, że Kolosalnie stopniowo tracili świadomość swojej jedności z Chrystusem. To niebezpieczeństwo grozi także i nam, gdy uświadomimy sobie, jak wiele zwodniczych nauk i poglądów istnieje w dzisiejszym chrześcijaństwie. ",
        "bookID": 12,
        "verseRange": "2,1–2,5"
    },
    {
        "id": 552,
        "title": "List do Kolosan 2,6–15",
        "text": "W wierszach 6 i 7 apostoł porusza główny temat nauki chrześcijańskiej, czyli mówi o chwale i wspaniałości Chrystusa oraz zamiarach Bożych, które zrealizowały się w Panu Jezusie. Kolosanie tego właśnie mieli się trzymać, gdyż to miało pomóc im rozpoznać pojawiające się niebezpieczeństwo ze strony zwodzicieli. Jest to stary i fatalny błąd, gdy łączy się chrześcijaństwo z fi lozofi ą, aby dzięki temu Boże prawdy były bardziej pociągające, ciekawsze dla człowieka. Filozofi a jest sprzeczna z poselstwem Ewangelii, gdyż zakłada, że w człowieku tkwi cząstka dobra, czyli jego sumienie. Owszem, człowiek ma sumienie, ale nie posiadał go jeszcze w Ogrodzie Eden (w stanie niewinności), lecz otrzymał go dopiero po upadku w grzech. Filozofi a opiera się zatem na fałszywym fundamencie. Po co tak naprawdę chrześcijanin potrzebuje fi lozofi i? Ma on przecież Chrystusa, w którym mieszka cała pełnia boskości. Poza tym chrześcijanin nie musi ciągle się doskonalić, co zakłada fi lozofi a, gdyż my jesteśmy już doskonali w Chrystusie. Niczego nam nie brakuje jako Bożym dzieciom, i to jest właśnie wspaniałe. Jak osiągnęliśmy tę doskonałość? Jedynie dzięki Panu Jezusowi, który zmarł na krzyżu za naszą grzeszną naturę. To, czego obrazem w Starym Testamencie było obrzezanie, zostało urzeczywistnione na krzyżu. Chrystus tam na krzyżu stał się za nas grzechem. To z Nim nasz stary człowiek został ukrzyżowany i pogrzebany, a przez chrzest właśnie to wyrażamy. Ukrzyżowanie i śmierć starego człowieka jest naszym obrzezaniem. ",
        "bookID": 12,
        "verseRange": "2,6–2,15"
    },
    {
        "id": 553,
        "title": "List do Kolosan 2,16–23",
        "text": "Zwodnicza nauka żydowskich nauczycieli polegała na tym, że oprócz chrześcijańskich zasad uznawano też pewne zwyczaje i formy wzięte z żydostwa lub z pogaństwa. Jaka była na to reakcja apostoła Pawła? Apostoł pisze, że rzeczywistością jest Chrystus, co oznacza, że to, o czym obrazowo mówiła starotestamentowa służba, zostało urzeczywistnione w Chrystusie. Jakimż absurdem byłoby wracanie znowu do tego, co było tylko cieniem rzeczy przyszłych! My zostaliśmy ożywieni w Chrystusie, obrzezani w Nim, a list dłużny (czyli zakon), który zwracał się przeciwko nam ze swoimi wymaganiami, został usunięty. Diabeł został zwyciężony. Czy mamy zatem wracać do tych zewnętrznych rzeczy? Przez nie chrześcijanie zaczęli wówczas czcić anioły, stawiając je pomiędzy sobą a Chrystusem, i oddalając tym samym członki ciała od Głowy. Jednak szczera, nieobłudna wiara trzyma się Głowy. Myśmy umarli wszystkim tym świeckim zasadom, na których opiera się system tego świata. My posiadamy nowe życie w Chrystusie i ono oddziela nas od tego świata. Tak, jak Chrystus nie jest z tego świata, tak i my już do niego nie należymy. Zasady tego świata w płaszczyźnie społecznej czy religijnej są niezgodne z naszym stanowiskiem jako tych, którzy posiadają niebiańskie powołanie. Nauka fałszywych nauczycieli mówiła o uniżeniu i wyrzeczeniach, ale jedynie w sferze ciała, zewnętrznie, natomiast nie miała nic wspólnego ze sferą niebieską, czyli z nowym życiem. ",
        "bookID": 12,
        "verseRange": "2,16–2,23"
    },
    {
        "id": 554,
        "title": "List do Kolosan 3,1–4",
        "text": "Początkowe wiersze tego rozdziału odnoszą się w pierwszej kolejności do fałszywych twierdzeń żydowskich nauczycieli. Żydowska służba Bogu bezsprzecznie miała jedynie ziemski charakter, tak samo jak Żydzi byli ziemskim narodem. Ale Pan Jezus przyszedł na ziemię i urzeczywistnił to, czego jedynie cieniem czy obrazem było stare przymierze. Dlatego też ta ziemska służba została odsunięta (Musimy pamiętać, że w czasie Tysiącletniego Królestwa znowu będą składane ofiary - por. Ezechiel 45–46) , aby jej miejsce mogło zająć to, co duchowe, niebiańskie. Stąd właśnie to wezwanie i napomnienie, aby szukać i myśleć o tym, co jest w górze. Niestety, chrześcijaństwo nie przestrzega tej zasady. Dzisiaj mamy piękne budowle zwane kościołami, szczególną klasę kapłańską, ordynowane osobistości, wiele ceremonii oraz świąt, ale są to jedynie znaki ziemskiego chrześcijaństwa. Napomnienie Pawła dotyczy nie tylko żydowskich przepisów, lecz także naszego osobistego życia. Czym jest wypełnione nasze serce – ziemskimi czy niebiańskimi rzeczami? Jakie jest nasze usposobienie i nasze nastawienie względem tych rzeczy? Czy jako chrześcijanie dążymy do tego, co ziemskie? A może jesteśmy za zjednoczeniem kościołów lub denominacji na ziemi? Nasze serce powinno przylgnąć do nieba, gdzie przebywa Chrystus – czy tak jest rzeczywiście w naszym życiu? Naturalnie – musimy chodzić do szkoły, do pracy, więc mamy kontakt z ludźmi niewierzącymi i zajmujemy się ziemskimi rzeczami. My nawet powinniśmy sumiennie wypełniać nasze obowiązki. Ale ważne jest, abyśmy wszystko to czynili ku czci naszego Pana Jezusa, który jest w niebie – ze względu na Niego i dla Niego. ",
        "bookID": 12,
        "verseRange": "3,1–3,4"
    },
    {
        "id": 555,
        "title": "List do Kolosan 3,5–11",
        "text": "Jako ci, którzy już żyją niebem, powinniśmy umartwiać nasze ziemskie członki. Wszystkie rzeczy wymienione w tych wierszach są po prostu grzechem wypływającym ze starej natury, która wciąż w nas mieszka. Nie możemy dopuścić, aby te „członki grzechu” były aktywne. Jednak tego grzechu, który w nas jest nie jesteśmy w stanie usunąć. Niestety, on pozostanie w nas tak długo, jak będziemy w naszych śmiertelnych ciałach na tej ziemi. Właśnie takie rzeczy, jak złość, gniew, bluźnierstwo, zapalczywość, są owocami mieszkającego w nas grzechu. Są one jakby odrostami starej natury, które powinniśmy odcinać. W Chrystusie jesteśmy nowym stworzeniem dla Boga. Wprawdzie grzech cały czas w nas mieszka, ale nie kieruje już on naszym życiem. Dlatego jest powiedziane, że stary człowiek został „rozebrany”. I gdy już „przyodzialiśmy” nowego człowiekiem, to Paweł napomina nas, abyśmy porzucili zło, a trzymali się dobrego. Na podstawie wiersza 10 można powiedzieć, że dla nas, chrześcijan, sam Bóg jest miarą dobrego i złego. Im bardziej ten nowy człowiek w nas żyje i staje się silniejszy niż stara natura, tym bardziej będziemy podobni do naszego Pana Jezusa. Nowego człowieka, który jest na nowo zrodzony, nie charakteryzuje się pod względem rasowym, kulturowym, pochodzeniowym czy socjalnym. Powinno się w nim nowo widzieć i poznawać jedynie Chrystusa. Mocą tego nowego życia jest z pewnością Duch Święty, ale ta moc wypływa także ze zrozumienia tego, że my w Chrystusie jesteśmy już teraz nowymi ludźmi, a nie dopiero kiedyś będziemy. ",
        "bookID": 12,
        "verseRange": "3,5–3,11"
    },
    {
        "id": 556,
        "title": "List do Kolosan 3,12–17",
        "text": "Przyodzianie lub przyobleczenie jest przeciwieństwem zdjęcia czegoś czy też odstawienia na bok. Jeśli Chrystus jest naszym życiem i naszym wzorem, to my, wierzący, przyoblekamy się w wymienione w tych wierszach cechy. Znosimy jedni drugich i przebaczamy tym, którzy nas skrzywdzili. Miłość jest nam tutaj ukazana jako swoisty płaszcz – ona nadaje tym cechom Boży charakter. Boża miłość jest spójnią doskonałości, ona jest ponad tym wszystkim, co może nas zranić i sprawić nam ból czy cierpienie. Pokój Chrystusowy jest tym pokojem, w którym znajduje się sam Bóg. Wierzący człowiek, który ma z Nim społeczność i powierza Bogu wszystko, co dzieje się w jego życiu, ma swój dział w tym pokoju. Tego pokoju nie powinniśmy przeżywać jedynie osobiście, lecz także w społeczności z innymi. Bądźmy też wdzięczni za wszystko, co Bóg nam podarował w Chrystusie, a wtedy nie będziemy szukać czegoś innego. Jeśli Chrystus jest naszym życiem, to Jego Słowo będzie wypełniać nasze serce i życie. Nasze chodzenie, zachowanie, skłonności i myśli będą coraz bardziej zgodne z Bożą objawioną w Słowie Bożym. Cel tego napomnienia jest ukazany w wierszu 17: nasze życie powinno być takie, żeby pod wszystkim co mówimy i czynimy, mógł się podpisać Pan Jezus („wszystko czyńcie w imieniu Pana Jezusa”). W jakim stopniu realizuje się to w naszym życiu? ",
        "bookID": 12,
        "verseRange": "3,12–3,17"
    },
    {
        "id": 557,
        "title": "List do Kolosan 3,18–25",
        "text": "Jeśli chodzi o nasze niebiańskie stanowisko przed Bogiem jako wierzących, nie ma znaczenia wiek, płeć lub społeczny status. Wszyscy bowiem jesteśmy JEDNO w Chrystusie. Jednak dopóki żyjemy na tej ziemi, są między nami różnice, które wynikają z dzieła stworzenia, oraz są skutkiem wkroczenia grzechu na świat. Pouczenia zawarte w rozważanych wierszach są skierowane do żon, mężów, dzieci, a następnie do ojców, sług (niewolników) i panów. Co ciekawe, we wszystkich tych przypadkach Duch Święty mówi o tym co w nas słabe, o naszych ujemnych cechach. Kobieta jest napominana, aby być poddaną swojemu mężowi. Tę uległość powinna traktować jako przywilej, gdyż Bóg, jej Stwórca, ustanowił tę hierarchię. Z kolei mąż jest narażony na niebezpieczeństwo myślenia jedynie o sobie i bycia przykrym wobec swojej żony, zamiast otaczać ją miłością każdego dnia. Od dzieci natomiast Bóg wymaga bezwarunkowego posłuszeństwa wobec rodziców. Jak dzieci mają być posłuszne Panu Jezusowi, jeśli nigdy nie nauczyły się być posłuszne rodzicom? Zachowanie i postawa ojców wobec dzieci ma decydujące znaczenie dla zdrowego rozwoju i wychowania dzieci. Najdalej idące są pouczenia dotyczące wierzących sług, czyli tych, którzy są poddani swym panom. Powinniśmy naszą pracę zawodową w biurze, warsztacie, na budowie czy sali operacyjnej lub gdziekolwiek nas Pan postawił, wykonywać z serca dla Pana. On widzi, czy tak jest w naszym życiu, czy wiernie wypełniamy nasze codzienne obowiązki zawodowe. Jeśli tak, to kiedyś nam to wynagrodzi. ",
        "bookID": 12,
        "verseRange": "3,18–3,25"
    },
    {
        "id": 558,
        "title": "List do Kolosan 4,1–4",
        "text": "Pierwszy wiersz tego czwartego rozdziału tematycznie należy jeszcze do rozdziału trzeciego. Ostatnie napomnienie jest skierowane do specjalnej grupy ludzi, czyli do wierzących panów i przełożonych lub, jeśli to przeniesiemy na dzisiejsze czasy – właścicieli fi rm, szefów i przedsiębiorców. Jest o nich powiedziane, że powinni swoim poddanym, pracownikom, zapewnić wszystko to, co im się należy. Jeśli ktoś jest własnością Pana i zajmuje stanowisko szefa czy właściciela, a nie czyni tego, co jest winien podległym mu ludziom, to nie jest to miłe Bogu. Następnie mamy przed sobą kilka ogólnych napomnień. „W modlitwie bądźcie wytrwali” (wiersz 2). My nie mamy się modlić tylko wtedy, kiedy jesteśmy w potrzebie, lecz ciągle, gdyż dzięki modlitwie mamy kontakt z niebem. Diabeł wciąż próbuje nas odwieść od modlitwy. On dokładnie wie, że gdy chrześcijanin przestanie się modlić i dziękować Panu, to wkrótce stanie się nieużytecznym narzędziem dla Boga. Szczególnie ważną rzeczą w naszej modlitwie jest modlenie się za innymi – wstawianie się za innymi. Ten wielki apostoł narodów wiedział, że jest zależny jedynie od Bożej łaski. Jego pragnieniem było, aby Bóg umożliwił mu przekazanie innym tej tajemnicy Chrystusowej, którą wypełnione było jego serce. Dodatkowo prosił jeszcze o łaskę od Pana, aby mógł zwiastować ludziom w sposób podobający się Bogu. Tak naprawdę jesteśmy we wszystkim zależni od Pana. Nikt inny jak tylko Pan może nas przygotować do posługiwania i otworzyć nasze usta, zaś przede wszystkim serca słuchaczy. Czyż nie jest to pole działania dla nas, abyśmy z ufnością przynosili Bogu nasze modlitwy, do czego sam nas uzdolnił? ",
        "bookID": 12,
        "verseRange": "4,1–4,4"
    },
    {
        "id": 559,
        "title": "List do Kolosan 4,5–11",
        "text": "Jeśli chodzi o nasze relacje i styczność z ludźmi niewierzącymi, to najważniejsze jest to, jak się zachowujemy i postępujemy, a dopiero potem to, co mówimy. Nie zapominajmy nigdy o tym, że świat nas dokładnie obserwuje i to bardziej, niż nam się wydaje. Tylko prawdziwie bogobojne życie nadaje naszym słowom wagi. Dlatego potrzebujemy wiele mądrości z góry, aby przez nasze zachowanie ktoś się nie zgorszył i nie zamknął swojego serca na ewangelię. Jeśli zdarzają nam się okazje, aby rozmawiać z niewierzącymi, to możemy wtedy przekazać im coś z tej łaski Bożej, której sami doznaliśmy. Mowa „zaprawiona solą” to taka, która nigdy nie nazywa otaczającego nas zła dobrem. Tychikus otrzymał bardzo odpowiedzialne zadanie – miał dostarczyć Kolosanom ten list napisany przez Pawła. Jego towarzyszem był Onezym, niegdyś zbiegły niewolnik, a teraz wierny i umiłowany brat, który właśnie wracał do swego prawowitego pana (zob. List do Filomena). Marek, siostrzeniec Barnaby, był kiedyś powodem rozstania się Pawła z Barnabą. Paweł nie był wtedy gotów, aby zabrać ze sobą tego, który kiedyś nie przeszedł próby w służbie dla Pana (Dz.Ap. 15,37–40). Jakże więc radosne jest to, co dowiadujemy się o Marku w tym liście! Czy nie jest to zachęcające, a zarazem pouczające dla nas, aby zawsze mieć nadzieję na „ozdrowienie duchowe”, czyli powrót do poprzedniego stanu wierzącego, który upadł? ",
        "bookID": 12,
        "verseRange": "4,5–4,11"
    },
    {
        "id": 560,
        "title": "List do Kolosan 4,12–18",
        "text": "Jakże piękna jest wzmianka o Epafrasie, który pochodził spośród Kolosan, jak pisze apostoł Paweł, i znał stan tamtejszego zboru. On wiedział, że niektórzy z Kolosan zboczyli z drogi prawdy, dlatego z miłością w sercu i poczuciu jedności nieustannie modlił się za nimi. Prosił za nimi, aby nauczyli się prawidłowo rozumieć prawdę oraz aby pozostawili żydowskie zwyczaje i pogańską fi lozofi ę, a znaleźli ostoję i zaspokojenie w Chrystusie. Łukasz jest tutaj wymieniony jako umiłowany lekarz, chociaż był on jako pisarz także pracownikiem na niwie Pańskiej. Pozostał jednak wierny swojemu zawodowi i dlatego tak jest tutaj nazwany. Szczególne słowo zostało skierowane do Archippa. Ten brat, jak wynika z tych wierszy, niewątpliwie otrzymał jakąś służbę od Pana, ale jej nie pełnił. Przez to z jednej strony Pan jako Dawca tego daru łaski został znieważony, a z drugiej strony wierzący, dla których była ta służba, odczuwali jej brak. Jakiż to musiał być wstyd dla Archippa, że jego imię zostało ofi cjalnie wymienione w tym liście w takim kontekście. Obyśmy byli wierni przy wykonywaniu służby, do której Pan nas powołał. Apostoł kończy ten list własnoręcznym pozdrowieniem – przypominając o swoich więzach, życzy Kolosanom: „Łaska niech będzie z wami”. ",
        "bookID": 12,
        "verseRange": "4,12–4,18"
    },
    {
        "id": 561,
        "title": "Pierwszy List do Tesaloniczan 1,1–4",
        "text": "Apostoł Paweł podczas swojej drugiej podróży misyjnej dotarł do miasta Tesaloniki (stolicy Macedonii). W tamtejszej synagodze zwiastował ewangelię o Jezusie Chrystusie. Jednak po trzech tygodniach niewierzący Żydzi wystąpili przeciwko Pawłowi i musiał on wraz ze swoimi towarzyszami uciekać nocą z miasta (Dz.Ap. 17,1–10). Pierwszy list, który Paweł napisał nowo nawróconym Tesaloniczanom, jest listem pasterskim. W nim pociesza ich i pokrzepia, napomina, jeśli trzeba i poucza o przyjściu Pana. Po pozdrowieniach wyjaśnia im, że modli się za nich nieustannie z dziękczynieniem w sercu. Kiedy pisze „my” ma na myśli swoich współpracowników, Sylwana i Tymoteusza, którzy towarzyszyli mu podczas jego pobytu w Tesalonice. Byli więc znani adresatom listu. Modląc się za wierzących w Tesalonice, Paweł pamięta o ich „dziele wiary”, tzn. o widocznych dowodach wiary serca. Pamięta jednak także o „trudzie miłości”, która była okazywana współwierzącym, oraz o „wytrwałości w nadziei”. Jako chrześcijanie mamy cudowną nadzieję na przyjście naszego Pana, który weźmie nas do siebie na podstawie swojej obietnicy (Jana 14,2–3). Czy jednak wytrwale Go oczekujemy? Tesaloniczanie, tak jak wszyscy wierzący czasu łaski, należeli do tych, których Bóg wybrał dla siebie przed założeniem świata (Efez. 1,4–5). ",
        "bookID": 13,
        "verseRange": "1,1–1,4"
    },
    {
        "id": 562,
        "title": "Pierwszy List do Tesaloniczan 1,5–10",
        "text": "Kiedy apostoł Paweł zwiastował ewangelię w Tesalonice, nie były to jedynie słowa. Stała za tym Boża moc i kierownictwo Ducha Świętego. Również postępowanie Pawła i jego towarzyszy dodawało ich słowom należnej wagi. Paweł żył zgodnie z tym, co głosił. Kiedy Tesaloniczanie nawrócili się z pogaństwa do Boga, stali się naśladowcami apostoła Pawła. Zaczęli żyć jak chrześcijanie, co przyniosło im prześladowania. Nie mogło to jednak stłumić ich wewnętrznej radości. Bezkompromisowe naśladowanie Pana Jezusa uczyniło ich przykładem dla innych. Nawrócenie Tesaloniczan posłużyło także dalszemu rozkrzewieniu ewangelii. Kiedy wiadomość o tych, którzy nawrócili się od niemych bałwanów doszła do rzymskich prowincji Macedonii i Achai, słowo Pana dalej się rozprzestrzeniło. Cóż mówiono o wierzących Tesaloniczanach? Że odwrócili się od bałwanów i nawrócili się do Boga. Że służyli teraz żywemu i prawdziwemu Bogu i znaleźli sens swojego życia. Że oczekiwali Pana Jezusa z nieba. Nadzieja tych wierzących jest udziałem wszystkich wykupionych. My, chrześcijanie, oczekujemy Pana. Zanim przyjdzie sąd na świat niewierzących ludzi, Syn Boży weźmie swoją własność do nieba. ",
        "bookID": 13,
        "verseRange": "1,5–1,10"
    },
    {
        "id": 563,
        "title": "Pierwszy List do Tesaloniczan 2,1–6",
        "text": "W tym rozdziale apostoł dokładnie omawia swoją służbę w Tesalonice pośród tych, którzy przyjęli ewangelię. Dz.Ap. 17 pokazują, jak wiele wycierpiał on z powodu Żydów. Wydaje się, że oni atakowali także sposób, w jaki wykonywał swoją służbę i oskarżali go o nieszczerą motywację. Paweł jednak odpowiada na te oszczerstwa, przypominając Tesaloniczanom prawdziwy stan rzeczy. Używa w tym celu zwrotów: „wiecie” lub „jak wiecie”. Apostoł i jego towarzysze zostali bardzo źle potraktowani w Filippi (Dz.Ap. 16). Nie dali się jednak zniechęcić, lecz szli dalej, zwiastując ewangelię w Tesalonikach, i to w wielkim ucisku. Ci nieustraszeni słudzy Pana byli świadomi tego, że zostali powołani przez Boga. Pragnęli także, aby ich służba podobała się Bogu. Dlatego zwiastując Słowo, nie kierowali się złymi pobudkami. Nie chcieli przypodobać się ludziom, czyli nie mówili tego, co inni chcieli usłyszeć, aby zyskać ich uznanie i podziw. Nie sprawowali także swej służby z materialnych pobudek. Każdy sługa Pana ciągle na nowo powinien sprawdzać motywy swoich działań i zadawać sobie pytanie, czy jego służba nie zawiera nic z tych negatywnych rzeczy wyliczonych przez apostoła Pawła w rozważanych wierszach, tj.: oszustwa, nieczystych pobudek, podstępu, chęci podobania się ludziom, pochlebstwa, chciwości, szukania chwały u ludzi. ",
        "bookID": 13,
        "verseRange": "2,1–2,6"
    },
    {
        "id": 564,
        "title": "Pierwszy List do Tesaloniczan 2,7–12",
        "text": "Od wiersza 7 apostoł opisuje, jak w praktyce wyglądała jego służba pośród Tesaloniczan. On postępował z tymi nowonawróconymi jak matka czy ojciec. Troszczył się o każdego z osobna, napominając ich, pocieszając i zachęcając, aby żyli godnie Boga, który ich powołał. Serce apostoła i jego współpracowników było wypełnione miłością do wierzących Tesaloniczan. Oni tak bardzo ich umiłowali, że byli gotowi wszystko im oddać. Paweł nie tylko działał pośród nich jako ewangelista – on służył im również jako pasterz. Nie myślał przy tym o sobie i swoich potrzebach, lecz całkowicie poświęcił się umiłowanym Tesaloniczanom. Jakim wspaniałym przykładem są dla nas Paweł, Tymoteusz i Sylwan! Paweł żył i postępował świętobliwie wobec Boga, sprawiedliwie wobec ludzi, a nienagannie wobec wszystkich. Bóg powołał wybranych do swojego Królestwa i chwały. Zarówno Królestwo mocy, jak i wieczna chwała są przed nami. Bóg jednak pragnie, aby nasze postępowanie na tej ziemi, dopóki jesteśmy Jego uczniami, było godne przyszłego powołania. Już teraz możemy naszym życiem odzwierciedlać Bożą chwałę (por. Obj. 21,11). ",
        "bookID": 13,
        "verseRange": "2,7–2,12"
    },
    {
        "id": 565,
        "title": "Pierwszy List do Tesaloniczan 2,13–20",
        "text": "Paweł i jego współpracownicy nie mogli długo pozostać w Tesalonikach. Ponieważ jednak nowonarodzeni Tesaloniczanie przyjęli głoszone słowo nie jako słowo ludzkie, lecz jako Słowo Boże, mogło ono dalej działać w ich sercach po odjeździe apostoła. Z pewnością było to dla Tesaloniczan ciężkie doświadczenie, kiedy ich wiara została wystawiona na próbę przez prześladowania ze strony pogańskiego otoczenia. Apostoł Paweł pokrzepił ich, kiedy im przypomniał, że pierwsi chrześcijanie – Żydzi, którzy uwierzyli w Pana Jezusa – przechodzili dokładnie przez to samo. Przeżycia Tesaloniczan nie były więc odosobnione. Podobnie jest dzisiaj. Samotny chrześcijanin doznaje ze strony swojej najbliższej rodziny podobnych prześladowań. Jeśli znajdujesz się w podobnej sytuacji, niech pocieszy cię stanowczość i wytrwałość Tesaloniczan. Wiersze 17 i 18 pokazują nam serce prawdziwego pasterza. Jak bardzo Paweł troszczył się o osieroconą trzodę w Tesalonice, jak bardzo za nią tęsknił! Szatan wielokrotnie przeszkodził odwiedzinom Pawła, ale ponad wszystkim stał Bóg. W swojej mądrości zatroszczył się o wierzących w ten sposób, że został do nich napisany list. Tesaloniczanie byli owocem trudu apostoła i jego współpracowników w służbie dla Pana. W dniu zapłaty przy przyjściu Pana ich praca zostanie doceniona. ",
        "bookID": 13,
        "verseRange": "2,13–2,20"
    },
    {
        "id": 566,
        "title": "Pierwszy List do Tesaloniczan 3,1–8",
        "text": "Podczas podróży misyjnej Paweł i jego współtowarzysze bardzo często byli przepędzani z miejsca na miejsce i prześladowani. Tak było też w czasie drugiej podróży misyjnej: Paweł wypędzony z Filippi trafi ł do Tesaloniki. Tam znowu był prześladowany i udał się aż do Berei. Lecz stamtąd także musiał uciekać, aż w końcu dotarł do Aten. Paweł bardzo troszczył się o to, aby umiłowani przez niego Tesaloniczanie nie upadli w wierze z powodu prześladowań. Dlatego posłał do nich Tymoteusza, aby ich utwierdził i dodał otuchy. Utwierdzenie oznacza pouczanie kogoś Słowem Bożym, aby otrzymał niewzruszony fundament. Wierzący może ostać się jedynie wtedy, gdy oprze się na mocnym fundamencie Słowa Bożego. Po utwierdzeniu następuje pociecha i zachęta. Służba pasterza i nauczyciela powinny być nieodłączne. Wiadomość, którą Tymoteusz przyniósł z powrotem do Aten, pocieszyła Pawła i jego współpracowników w ich trudzie. Była to „dobra nowina o wierze i miłości”. Jak bardzo musiało to ucieszyć apostoła, kiedy usłyszał, że Tesaloniczanie pragnęli go zobaczyć. Apostoł wiedział jednak, że wróg znowu zaatakuje wierzących, dlatego zachęca adresatów listu słowami: „Bo żyjemy teraz, skoro wy trwacie w Panu”. Chrześcijanie, którzy nie trwali przy Panu, zasmucali apostoła (por. Gal. 4,9–11.20; 2. Tym. 1,15). ",
        "bookID": 13,
        "verseRange": "3,1–3,8"
    },
    {
        "id": 567,
        "title": "Pierwszy List do Tesaloniczan 3,9–13",
        "text": "Dobra wiadomość o Tesaloniczanach spowodowała, że słudzy Pańscy byli wdzięczni Bogu. Pamiętajmy, aby podziękować Bogu w momencie, gdy otrzymujemy dobre wieści. Wdzięczność i radość wypełniająca serce apostoła sprawiła, że jeszcze gorliwiej modlił się, aby Pan otworzył mu drzwi do Tesalonik. Paweł życzył umiłowanym braciom pełni błogosławieństw. Chciał, aby otrzymali to, czego brakowało w ich wierze. Cechą charakterystyczną chrześcijan jest miłość do wierzących i wszystkich ludzi. Czy jest ona widoczna w moim i twoim życiu? Czy jesteśmy nią wypełnieni? Miłość wobec innych musi najpierw zostać wkorzeniona w nasze serca, rozlana przez Ducha Świętego. Następnie potrzebujemy mądrości z góry, aby wiedzieć, jak ją okazywać w konkretnej sytuacji. Nigdy jednak miłość nie może pomniejszać lub zakrywać grzechów. Nie byłaby to miłość, o której mówi Biblia. Celem tych, którzy uwierzyli ewangelii nie jest dążenie do dobrobytu. Ewangelia Boża, przez którą ludzie żyjący na ziemi zostają zbawieni i mogą pójść do nieba, chce doprowadzić zbawionych do praktycznej świętości, tzn. do odłączenia od wszelkiego rodzaju zła. Oczekiwanie na przyjście Pana powinno mobilizować nas każdego dnia do życia w świętości. ",
        "bookID": 13,
        "verseRange": "3,9–3,13"
    },
    {
        "id": 568,
        "title": "Pierwszy List do Tesaloniczan 4,1–8",
        "text": "Na końcu 3 rozdziału apostoł zachęcił Tesaloniczan, aby byli napełnieni obficie miłością. Teraz życzy im, aby obfitowali w posłuszeństwie. Miłość i posłuszeństwo są nierozłączne. Byłoby czymś niemożliwym, gdyby ktoś mówiąc o miłości do Boga i ludzi w ogóle nie zważał na Boże wskazówki. Aby być posłusznym Bobu, trzeba znać Jego wolę, a jest nią nasza praktyczna świętość. Dzięki ofi erze Pana Jezusa dzieci Boże otrzymały stanowisko świętych, odłączonych dla Boga, dlatego powinniśmy także tak żyć. Dotyczy to także wstrzemięźliwości od wszelkiego rodzaju stosunków przed i poza małżeństwem. Zachowajmy w czystości nasze ciała, które są świątynią Ducha Świętego i unikajmy wszystkiego, co daje jakikolwiek bodziec cielesnym pożądliwościom („uciekajcie od wszeteczeństwa”). Jest to szczególnie przykre, jeśli takie grzechy pojawiają się w Bożej rodzinie. Działo się tak w Koryncie i Bóg musiał to osądzić. Podobne słowa do tych z w. 6 znajdujemy w Hebr. 13,4, gdzie jest podkreślone, że Bóg będzie sądził tych, którzy takie rzeczy czynią. Jeśli ktoś lekko do tego podchodzi, pogardza Bogiem, który poprzez Ducha Świętego uzdolnił nas, abyśmy umieli zauważyć grzech i dał nam siłę, aby go odrzucić. ",
        "bookID": 13,
        "verseRange": "4,1–4,8"
    },
    {
        "id": 569,
        "title": "Pierwszy List do Tesaloniczan 4,9–12",
        "text": "Sam Bóg, który podarował nam boską naturę, uczy nas miłować bliźnich. Boża miłość rozlana jest w naszych sercach przez Ducha Świętego. Naszym zadaniem jest okazywać ją innym. Tesaloniczanie takimi byli i nie trzeba było ich o tym pouczać. Apostoł nakazuje im jednak, aby „obfi towali w miłości”. On wiedział, że miłość do innych może szybko oziębnąć w sercu wierzącego i zaniknąć. Także my bardzo potrzebujemy tego napomnienia. Apostoł musiał napomnieć i zachęcić młodych wierzących z Tesaloniki jeszcze w innej dziedzinie. Wydaje się, że radując się ze swojego zbawienia i oczekując przyjścia Pana Jezusa, zaniedbywali oni swoje codzienne obowiązki. Dla chrześcijanina i jego świadectwa na tym świecie jest bardzo ważne, aby wytrwale i sumiennie wykonywał swoją pracę. Uchroni go to od emocjonalnego i niepraktycznego chrześcijaństwa. Jeśli wierzący codziennie chodzi do pracy i pilnie wykonuje powierzone mu obowiązki, przynosi to dwojakie korzyści. Po pierwsze niewierzący, ci, którzy są „na zewnątrz”, mogą zobaczyć, że uczciwie pracujemy na swoje utrzymanie. Po drugie nie stajemy się od nikogo zależni, a nawet możemy pomagać innym. ",
        "bookID": 13,
        "verseRange": "4,9–4,12"
    },
    {
        "id": 570,
        "title": "Pierwszy List do Tesaloniczan 4,13–18",
        "text": "Chociaż Tesaloniczanie krótko byli wierzącymi w Pana Jezusa, niektórzy z nich już musieli umrzeć, odejść z tego świata – być może jako męczennicy. Niepokoiło to bardzo pozostałych wierzących, którzy obawiali się, że ci, którzy zasnęli, utracą swoją zapłatę podczas objawienia się Pana Jezusa w chwale. Apostoł zaprzeczył temu jednak, wskazując na śmierć i zmartwychwstanie Pana Jezusa. Zostało to opisane w następnych wierszach i jest dla nas prawdziwą pociechą. W wierszach 15–18 Paweł wyjaśnia, że Pan Jezus podczas swojego przyjścia w chwale weźmie do siebie także wierzących, którzy zasnęli. Jest tu mowa o pochwyceniu wierzących. Przyjście Pana Jezusa ma więc dwa etapy. Najpierw Pan Jezus przyjdzie po swoich, o czym mówią rozważane wiersze, a potem nastąpią sądy nad niewierzącymi, które Bóg zapowiada w wielu miejscach Biblii, szczególnie w Księdze Objawienia. W końcowej fazie sądów, która nastąpi w siódmym tygodniu Daniela (Dan. 9,25–26), Pan Jezus objawi się ze swoimi jak Król królów. Pan Jezus zjawi się osobiście po swoich i wszyscy, którzy zasnęli we wierze, zostaną wzbudzeni. Następnie wszyscy żyjący wierzący w tej samej chwili zostaną pochwyceni i przemienieni wraz ze zmartwychwstałymi w powietrzu, na obłokach, aby spotkać Pana. Myśl o tym, może być ciągłą pociechą wykupionych. ",
        "bookID": 13,
        "verseRange": "4,13–4,18"
    },
    {
        "id": 571,
        "title": "Pierwszy List do Tesaloniczan 5,1–11",
        "text": "W pierwszych trzech wierszach piątego rozdziału nie jest już mowa o pochwyceniu wierzących, lecz o przyjściu Pana ze swoimi. Apostoł nazywa ten dzień „dniem Pańskim”, o czym wielokrotnie mówił Stary Testament. Dzień Pański dotyczy wszystkiego, co ma bezpośredni związek z przyjściem Pana w chwale – a więc także sądów i Jego panowania. Świat zostanie całkowicie zaskoczony nadejściem tego dnia. Kiedy bezbożni ludzie będą myśleli, że osiągnęli ogólnoświatowy pokój i bezpieczeństwo, spadnie na nich nagła zagłada – nieoczekiwana i niechciana jak złodziej. Porównanie tej sytuacji z bólami rodzącej kobiety świadczy z jednej strony o tym, że nie można ujść przed sądem Bożym, a z drugiej strony, że w trakcie tego sądu pojawi się owoc – będzie to wierząca resztka Żydów oraz wszyscy ci, którzy uwierzą zwiastowanej przez nich ewangelii Królestwa. Jako wierzący chrześcijanie żyjemy na świecie, w którym panują ciemności, i który nieubłaganie zmierza na sąd. Jak postępujemy w tym świecie? Czy widać w naszym codziennym życiu, że jesteśmy synami światłości i sługami oczekującymi swojego Pana? W kolejnych wierszach jesteśmy wzywani do duchowej trzeźwości, abyśmy nie zostali zwiedzeni przez idee tego świata. ",
        "bookID": 13,
        "verseRange": "5,1–5,11"
    },
    {
        "id": 572,
        "title": "Pierwszy List do Tesaloniczan 5,12–28",
        "text": "W wierszach 12–22 mamy szereg różnych napomnień dotyczących nas wszystkich. W Tesalonikach nie było prawdopodobnie ofi cjalnie mianowanych starszych, byli natomiast bracia mający dar przywództwa. Bracia sprawujący tę służbę nie mają łatwego zadania, gdyż będą krytykowani przez innych, dlatego powinniśmy ich szanować i miłować jak najgoręcej. W wierszu 14 wymienione są trzy kategorie wierzących, które powinniśmy rozpatrywać osobno. Niesfornych, czyli takich, którzy nie potrafi ą nad sobą zapanować, należy napominać. Wierzących małej wiary, obawiających się najmniejszych trudności, należy pocieszać. Słabi potrzebują natomiast wsparcia. Należy otoczyć ich opieką, aby nie upadli, co może się stać, gdy żąda się od nich więcej, niż potrafi ą unieść. Wszystko, co nas spotyka, powinno być osądzone w świetle Słowa Bożego, a dopiero później możemy zacząć działać. Jednak od zła zawsze powinniśmy się odłączyć, co jest zgodne z praktycznym uświęceniem, o którym wielokrotnie czytamy w tym liście (2,10; 3,12; 4,1–8). Jako ludzie jesteśmy jednak za słabi, aby tę świętość urzeczywistniać w naszym życiu, dlatego powinniśmy całkowicie oprzeć się na Bogu, który jedynie może przyciągnąć nas do siebie. ",
        "bookID": 13,
        "verseRange": "5,12–5,28"
    },
    {
        "id": 573,
        "title": "Drugi List do Tesaloniczan 1,1–5",
        "text": "Ton drugiego Listu do Tesaloniczan, który został napisany niedługo po pierwszym, jest bardzo poważny. Szatan niestety dokonał wiele złego wśród tych nowo nawróconych na skutek prześladowań ze strony ich rodaków oraz z powodu szerzenia fałszywej nauki. Paweł wraz ze swymi współpracownikami mógł zawsze dziękować Bogu za Tesaloniczan, gdyż ich wiara wzrastała, a wzajemna miłość pomnażała się. Nie czytamy nic jednak o nadziei, chociaż w wierszu 4 czytamy o wytrwałości i wierności w prześladowaniach. Ich nadzieja została więc przytłumiona przez fałszywą naukę i prześladowania, a ich wzrok odwrócony od oczekiwania na przyjście Syna Bożego z nieba. Wytrwałość i cierpliwość w prześladowaniach i uciskach były jawnym dowodem „sprawiedliwego sądu Bożego”. Tesaloniczanie wiernie opierali się na Bogu wierząc, że On w końcu zadziała, niszcząc wszelkie zło i wszelką wrogość. W tym wszystkim wydali przed niewierzącymi dobre świadectwo. Potrzebujemy mocnej wiary w to, że Bóg nie dopuści do ustawicznych cierpień, ale w końcu jego sprawiedliwość zatriumfuje. ",
        "bookID": 14,
        "verseRange": "1,1–1,5"
    },
    {
        "id": 574,
        "title": "Drugi List do Tesaloniczan 1,6–12",
        "text": "W wierszach 6–10 apostoł mówi, jak Bóg osądzi wszystko w swojej sprawiedliwości. Kiedy Bóg ześle ucisk na świat, wtedy wierzących już na ziemi nie będzie. Zgromadzenie, czyli wszyscy wierzący wszystkich czasów, zostaną zabrani przez Pana Jezusa w wieczne odpocznienie zanim spadną sądy na bezbożną ludzkość. Prawdę o pochwyceniu wierzących (powtórnym przyjściu Pana Jezusa) apostoł Paweł opisał w swoim pierwszym liście. Tesaloniczanie nie zachowali jej jednak w swoim sercu i wróg zdołał ich zwieść przewrotną nauką. Podczas objawienia się Pana Jezusa w chwale, Jego sąd dotknie zarówno pogan, którzy Go nigdy nie poznali, chociaż widzieli Jego dzieło stworzenia, jak i tych, którzy słyszeli ewangelię, lecz nie przyjęli jej we wierze. Kara, którą poniosą, będzie karą trwającą na wieki – wiecznym oddaleniem od Boga. My, którzy uwierzyliśmy w Pana Jezusa, będziemy w tym dniu tworzyć Jego Królestwo. Cały świat będzie musiał uznać, że wierzący dobrze uczynili, zawierzając Panu Jezusowi. Ale świat będzie przede wszystkim podziwiał Pana Jezusa z tego powodu, że w swojej łasce uczynił swoimi towarzyszami i współpracownikami tych, którzy kiedyś byli zgubionymi, niegodnymi grzesznikami, żyjącymi w pogardzie. Oby Pan już dzisiaj był wielbiony w naszym życiu! ",
        "bookID": 14,
        "verseRange": "1,6–1,12"
    },
    {
        "id": 575,
        "title": "Drugi List do Tesaloniczan 2,1–5",
        "text": "Wyrażenia „przyjście Pana naszego Jezusa Chrystusa” oraz „spotkanie nasze z nim” zawarte w pierwszym wierszu, mówią o przyjściu Pana Jezusa po swoich w celu ich pochwycenia. Tesaloniczanie nie mieli już pewności, w jaki sposób to się stanie, dlatego byli wręcz przerażeni. Wróg postąpił z nimi w bardzo wyrafi nowany sposób, stawiając przed oczy ich wiary coś innego niż to, czego nauczył ich apostoł Paweł. Pewni ludzie przekazali im tą nową naukę, opierając się na rzekomych wyroczniach. Inni dowodzili, że są to słowa samych apostołów. Pojawiły się nawet sfałszowane listy apostołów, dotyczące tej nauki. Apostoł konfrontuje słowa tych zwodzicieli z prawdą. Wyjaśnia, dlaczego dzień Pański nie mógł jeszcze nastać. Najpierw musi nastąpić całkowite odstępstwo, tzn. zupełne odrzucenie chrześcijańskich prawd Nowego Testamentu. To przygotuje drogę antychrystowi (nazwanemu w tym fragmencie „człowiekiem niegodziwości, synem zatracenia”). W pismach Starego i Nowego Testamentu człowiek ten przedstawiony jest pod różnymi postaciami: jako król (Dan. 11,36), jako antychryst (1. Jana 2,18), jako zły pasterz (Zach. 11,17), jako inne zwierzę, czy fałszywy prorok (Obj. 13,11; 19,20). Wszystkie te miejsca wskazują na niego jako na religijnego przywódcę, który będzie podawał się za Chrystusa, żądając boskiej czci. ",
        "bookID": 14,
        "verseRange": "2,1–2,5"
    },
    {
        "id": 576,
        "title": "Drugi List do Tesaloniczan 2,6–12",
        "text": "Chociaż widzimy, jak mnoży się „tajemna moc bezbożności”, czyli zło w chrześcijaństwie, to jednak całkowity upadek chrześcijaństwa i objawienie się antychrysta jeszcze nie nastąpił. „Tym, który powstrzymuje”, jest z pewnością Duch Święty. Jak długo będzie On na ziemi (a mieszka On w każdym prawdziwym wierzącym i w Zgromadzeniu jako całości), tak długo zło w pełni się nie ujawni. Kiedy Kościół zostanie zabrany do nieba, Duch Święty również opuści ziemię. Dlatego na końcu Księgi Objawienia czytamy, że zarówno oblubienica, jak i Duch, mówią: „Przyjdź!”. Pan Jezus przychodząc ponownie na ziemię w chwale razem z wierzącymi, natychmiast osądzi antychrysta, to narzędzie szatana, i wrzuci do piekła (Obj. 19,20–21). Szczególnie znaczące są wiersze 10–12. One mówią o tych, którzy słyszeli ewangelię, lecz odrzucili oferowany przez nią ratunek. Gdy Pan powróci, aby zabrać swoją własność, oni pozostaną na ziemi i nie będą już mieli żadnej szansy, aby uwierzyć ewangelii. Bóg ześle na nich obłęd, który zmusi ich do uwierzenia kłamstwu, przewrotnej nauce i nie pozwoli uwierzyć im w prawdę. Jaki straszny sąd czeka tych, którzy dzisiaj lekkomyślnie odrzucają zbawienie, wyśmiewają ewangelię i stają po stronie tego świata! ",
        "bookID": 14,
        "verseRange": "2,6–2,12"
    },
    {
        "id": 577,
        "title": "Drugi List do Tesaloniczan 23,13–17",
        "text": "Po tych ważnych i wyraźnych pouczeniach skierowanych do Tesaloniczan o dniu Pańskim, o upadku chrześcijaństwa i pojawieniu się antychrysta, następuje słowo pokrzepienia. Paweł z radością mówi o ich niezmiennym i nieutracalnym stanowisku w Chrystusie. Oni zostali wybrani ku uświęceniu. Duch Święty działał w ich sercach i kiedy usłyszeli ewangelię, przyjęli ją w prawdzie. „Wybranie ku zbawieniu” oznacza nie tylko zachowanie od potępienia, od piekła. Uświęcenie lub zbawienie obejmuje również „dostąpienie chwały” – błogosławieństwo przekraczające wszelkie wyobrażenia. Napomnienie w wierszu 15 znajduje się pomiędzy wierszami zawierającymi słowa zachęty. Wiersze 13 i 14 przypominają adresatom listu o wspaniałym stanowisku przed Bogiem, jakie wierzący posiadają w Chrystusie. Wiersze 16 i 17 mówią o jedności Ojca i Syna. Są oni jedno w miłości, którą okazują wierzącym. Troska Ojca i Syna jest wieczna: oni nas umiłowali i podarowali wieczne pocieszenie i dobrą nadzieję. Ta świadomość może być dla nas prawdziwym pocieszeniem, którego potrzebujemy w różnych okolicznościach naszego życia oraz dla zachętą, aby codziennie chodzić w dobrych uczynkach, które Bóg dla nas przygotował (czyli według Jego woli). ",
        "bookID": 14,
        "verseRange": "23,13–23,17"
    },
    {
        "id": 578,
        "title": "Drugi List do Tesaloniczan 3,1–5",
        "text": "Tak, jak na początku pierwszego listu, apostoł prosi Tesaloniczan o modlitwy. On bardzo dobrze wiedział, że dzieło Pana musi być wspierane przez modlitwę innych. Powinna ona dotyczyć tego, aby Słowo rozpowszechniało się bez przeszkód oraz aby słudzy Pana zostali zachowani od złego. Było to ważne wówczas i jest także dzisiaj. Czy pamiętamy o tym? Tesaloniczanie sami doświadczyli tego, że wiara nie jest dana wszystkim. Cierpieli z powodu prześladowań swoich rodaków. Aby ich pocieszyć, apostoł przypomina im o wierności i mocy Pana. Ma także nadzieję, że przyjmą ten drugi list i zastosują się do jego słów. Zawsze istnieje niebezpieczeństwo, że nasze serce zostanie odciągnięte od Boga. Tak było w przypadku Tesaloniczan. Dlatego apostoł Paweł życzy im, aby ich serca były skierowane ku miłości Bożej i ku cierpliwości Chrystusowej. Miłość Boża sprawia, że możemy otrzymać odpoczynek i radość, pocieszenie i nową siłę. Cierpliwość Chrystusowa mówi o tym, jak bardzo Pan Jezus tęskni, aby wziąć nas do siebie. ",
        "bookID": 14,
        "verseRange": "3,1–3,5"
    },
    {
        "id": 579,
        "title": "Drugi List do Tesaloniczan 3,6–10",
        "text": "W swoim pierwszym liście Paweł napisał Tesaloniczanom: napominajcie niesfornych. Teraz, będąc prowadzony przez Ducha Świętego wyraża się jeszcze dobitniej: Nakazujemy wam, bracia, w Imieniu naszego Pana Jezusa Chrystusa. Jeśli pomimo napomnienia ludzie ciągle żyją w dotychczasowy sposób, trzeba zastosować bardziej radykalne środki. Współwierzący nie powinni utrzymywać stosunków z takimi osobami, co ma prowadzić do tego, że będą zasmuceni, zauważą swój błąd i opamiętają się. To z kolei spowoduje przywrócenie ich do społeczności z wierzącymi. Słudzy Pańscy dali bardzo dobry przykład wierzącym w Tesalonikach, prowadząc przykładne życie, podejmując trud codziennej pracy „we dnie i w nocy”. Jest to godny naśladowania przykład zarówno dla Tesaloniczan, jak i dla nas, którzy tak chętnie korzystamy z wszelkiej pomocy socjalnej. Przykazanie z wiersza 10 jest skierowane nie tylko do tych, którzy nie chcą pracować, ale i do tych, którzy takim ludziom współczują i pomagają. To nie jest dobre, gdyż tym samym popierają ich niewłaściwy, pasożytniczy styl życia i nigdy nie pozwolą im zatroszczyć się o siebie samych. ",
        "bookID": 14,
        "verseRange": "3,6–3,10"
    },
    {
        "id": 580,
        "title": "Drugi List do Tesaloniczan 3,11–18",
        "text": "W Tesalonikach byli tacy, którzy myśleli, że skoro przyjście Pana jest bliskie, nie muszą wcale pracować i troszczyć się o cokolwiek. Słowo Boże potępia takie myślenie. Nawet jeśli nie powinniśmy troszczyć się o dzień jutrzejszy, to jednak mamy rzetelnie wykonywać swoją codzienną pracę. Pan chciałby nas zastać w czasie swojego przyjścia jako tych, którzy oczekują na Niego i sprawują swoją służbę. Brak pracy spowodował, że Tesaloniczanie zaczęli zajmować się „niepotrzebnymi rzeczami”. Nie pracując, mieli zbyt wiele wolnego czasu i „wtrącali się do cudzych spraw” (1. Piotra 4,15). Jeśli ktoś żyje w taki sposób, powinien być surowo napomniany. Zaś ci, którzy nie podporządkują się poleceniom tego listu, powinni zostać publicznie napiętnowani i nie powinno się utrzymywać z nimi stosunków. Wszystko to miało sprowadzić błądzących na właściwą drogę. Jak trafne są słowa apostoła zawarte na początku w. 16, skierowane do tych, którzy byli zaniepokojeni z powodu prześladowań i fałszywych nauk! Zdanie: „Pan niechaj będzie z wami wszystkimi”, mówi o posłuszeństwie względem Niego. Jeśli ktoś jest nieposłuszny Słowu, nie powinien oczekiwać, że Pan będzie z nim. Gwarancją autentyczności listu był dla Tesaloniczan własnoręczny podpis Pawła. ",
        "bookID": 14,
        "verseRange": "3,11–3,18"
    },
    {
        "id": 581,
        "title": "Pierwszy List do Tymoteusza 1,1–11",
        "text": "W tym liście wszyscy prawdziwie wierzący są nazywani domem Bożym – wszyscy, którzy razem tworzą Zgromadzenie. Zostaniemy przez ten list pouczeni, „jak należy postępować w domu Bożym, który jest Kościołem Boga żywego”. Ten dom ma również swoje zadanie do wykonania – ma głosić światu, że Bóg jest Zbawicielem, „który chce, aby wszyscy ludzie byli zbawieni i doszli do poznania prawdy”. Na tym polega wspólne świadectwo wierzących dla Boga w tym świecie. Aby móc to wypełniać, musimy poznać porządek panujący w domu Bożym i według niego postępować. Po słowach pozdrowienia, w których Bóg nazywany jest naszym Zbawicielem a Pan Jezus naszą nadzieją, apostoł mówi w wierszach 3–5 o dwóch zasadniczych kwestiach. Napomina wierzących, aby głosili jedynie zdrową naukę, co jest możliwe dzięki właściwemu duchowemu stanowi – miłości płynącej z czystego serca, z dobrego sumienia i z nieobłudnej wiary. Wówczas będą potrafi li zachować prawdę, i mocno się jej trzymać i ustrzegą się od błędnej nauki. Zakon, w przeciwieństwie do baśni, jest dobry, ponieważ został dany przez Boga. Może być jednak źle wykładany. Zakon nie może pomóc grzesznikowi ani nie jest zasadą życia wierzących. Zakon przekonuje człowieka–grzesznika o jego winie i osądza każdy jego grzech. Ewangelia przeciwnie – ogłasza Bożą łaskę, która jest zdolna wyratować największego grzesznika. ",
        "bookID": 15,
        "verseRange": "1,1–1,11"
    },
    {
        "id": 582,
        "title": "Pierwszy List do Tymoteusza 1,12–20",
        "text": "Apostoł mówi w tym fragmencie o działaniu łaski w jego osobistym życiu. W swojej nieograniczonej łasce Pan nie tylko go wyratował, ale jeszcze powierzył mu służbę prawdy. Przypominając swoje postępowanie i postawę jako niewierzącego człowieka, apostoł podkreśla nadzwyczajną wielkość tej łaski. Bogu upodobało się, aby takiemu człowiekowi okazać swoje miłosierdzie, łaskę i cierpliwość. On widział, że Saul czynił to wszystko nieświadomie i w niewierze. Dzięki temu, że Paweł został tak ubłogosławiony, mógł stać się zwiastunem Bożej łaski dla grzesznego świata i przykładem dla tych, którzy mieli uwierzyć w Chrystusa tak jak i on oraz otrzymać życie wieczne. Kiedy Paweł myślał o tym wszystkim, nie pozostawało mu nic innego, jak wznieść Bogu pieśń chwały. W wierszu 18 apostoł podejmuje myśl z wiersza 5. Tymoteusz miał działać, pamiętając o rekomendacji, którą otrzymał od apostoła na podstawie dawnych głoszonych o nim przepowiedni, czyli proroctw (1. Tym. 4,14; 2. Tym. 1,6). „Wiara” oznacza w tych wierszach całość chrześcijańskiej nauki, wszystko, co Bóg objawił nam w Nowym Testamencie – czyli prawdę. Jednak byli już wówczas ludzie, którzy nie zachowywali „wiary” ani dobrego sumienia i popadli w sidła błędnej nauki. ",
        "bookID": 15,
        "verseRange": "1,12–1,20"
    },
    {
        "id": 583,
        "title": "Pierwszy List do Tymoteusza 2,1–7",
        "text": "Pierwsze cztery wiersze tego rozdziału opisują charakter domu Bożego. Ten dom ma być domem modlitwy – mamy wołać za wszystkimi narodami (Izaj. 56,7; Mar. 11,17). W zależności od potrzeb tego, który wznosi modlitwę, mogą to być błagania, prośby lub dziękczynienia. My jesteśmy wzywani, aby modlić się nie tylko za wierzących (Efez. 6,18), lecz za wszystkich ludzi, w szczególności za tych, którzy są u władzy. Apostoł wymienia dwa powody, dla których powinniśmy to czynić. Po pierwsze, mamy modlić się o rządzących, aby nieograniczona Boża łaska kierowała tymi ludźmi na wysokich stanowiskach, a naród Boży na całej ziemi mógł wieść ciche i spokojne życie we wszelkiej pobożności i godności. Po drugie, powinniśmy się modlić za wszystkich ludzi, aby Bóg ich wyratował i mógł im błogosławić. Z domu Bożego wznoszą się nie tylko modlitwy do Boga, ale również wydawane jest świadectwo. To świadectwo brzmi: Jest tylko jeden, jedyny Bóg (5. Mojż. 6,4) i tylko jeden pośrednik między Bogiem a ludźmi. Tym jedynym pośrednikiem jest Bóg–człowiek, który musiał zniżyć się do nas, aby nam pomóc. Jest nim Pan Jezus Chrystus. On złożył siebie jako okup za nas wszystkich. Na krzyżu Golgoty złożył z samego siebie ofi arę pojednania, która zaspokoiła wszystkie żądania świętego Boga (1. Jana 2,2). Dlatego ta wieść o zbawieniu może być teraz głoszona na całym świecie. ",
        "bookID": 15,
        "verseRange": "2,1–2,7"
    },
    {
        "id": 584,
        "title": "Pierwszy List do Tymoteusza 2,8–15",
        "text": "Aby to świadectwo, które powinno być składane przez dom Boży, nie było podważone, konieczne jest, aby zarówno mężczyźni jak i kobiety, którzy tworzą ten dom właściwie się zachowywali. Wiersz ósmy wyraźnie mówi o modlitwie. Publiczna modlitwa jest wyłącznie zadaniem mężczyzn. Wszyscy wierzący mężczyźni, którzy modlą się w zborze, muszą żyć w świętości. Nie osądzone zło w czyimś życiu zawsze jest przeszkodzą do wysłuchania takiej modlitwy. Ponadto, serce modlącego się powinno być wolne od gniewu wobec innych oraz przepełnione wiarą. Wierzące kobiety mają wyglądać skromnie, przy czym nie chodzi jedynie o ubiór i fryzurę, lecz także o sposób zachowania. Kobiety, które chcą być pobożne, nie podkreślają swej wyższości w duchowych sprawach, ale zdobią się dobrymi uczynkami. Wiele z tych uczynków, może być wykonywanych wyłącznie przez kobiety. Nie pozwala się kobiecie wykonywać publicznej służby ponieważ oznacza to przywództwo. Apostoł popiera to dwoma argumentami. Ewa, pierwsza kobieta została stworzona z Adama. I chociaż Adam ponosi większą winę z powodu upadku, gdyż zgrzeszył świadomie, to jednak nie on, ale Ewa została oszukana. Każda prawdziwie wierząca chrześcijanka uzna te Boże słowa z pokorą i w cichości i zajmie należne jej miejsce. ",
        "bookID": 15,
        "verseRange": "2,8–2,15"
    },
    {
        "id": 585,
        "title": "Pierwszy List do Tymoteusza 3,1–7",
        "text": "W tym rozdziale jest mowa o nadzorowaniu w zgromadzeniu Bożym. Na początku wymienieni są biskupi. Oni troszczą się o duchowy rozwój wierzących. Dzisiaj wprawdzie nie mamy już urzędów, ponieważ nie ma apostołów i osób, które mogłyby otrzymać od nich to stanowisko i przekazać je dalej. Ale mamy jeszcze służbę nadzorców i starszych, którą pełnią mężczyźni wierni Bogu i mający konieczny dla tego autorytet. W Dz.Ap. 20,28–31 Paweł podsumowuje służbę biskupa w trzech punktach: \r\n\r\n1) Miejcie pieczę o samych siebie i o całą trzodę, \r\n2) Paście (niem. „strzeżcie”) zbór Pański, \r\n3) Czuwajcie (niem. „nadzorujcie”). Drugi wiersz rozważanego rozdziału odnosi się do pogan, którzy praktykowali wielożeństwo. Nie nadawali się więc do tego, aby pełnić tę służbę. Wiersz trzeci podkreśla łagodność, która powinna charakteryzować każdego biskupa. Wiersz czwarty i piąty mówi o rodzinie. Posiadanie jej daje możliwość sprawdzenia własnych umiejętności. Wtedy się okazuje, czy ktoś jest zdolny do sprawowania służby biskupa w zgromadzeniu. Jeżeli prowadzenie i dbanie o własną rodzinę sprawia komuś problemy, nie może troszczyć się o zgromadzenie. Nowo nawrócony, tzn. taki, który nie jest dojrzały we wierze i ma małe doświadczenie, sprawując taką służbę łatwo może wzbić się w pychę i popaść w sidła diabelskie. Warunkiem podjęcia służby biskupa jest również dobre świadectwo wydawane o danej osobie przez niewierzących ludzi. ",
        "bookID": 15,
        "verseRange": "3,1–3,7"
    },
    {
        "id": 586,
        "title": "Pierwszy List do Tymoteusza 3,8–16",
        "text": "O ziemskie, bieżące potrzeby wierzących w zgromadzeniu troszczy się sługa albo diakon (Dz.Ap. 6,1–6). Również to zadanie wymaga spełnienia pewnych warunków, które apostoł wylicza. Podobnie jak w przypadku biskupów, słudzy powinni przejść próbę. 13 wiersz jest ilustracją życia Szczepana, który był pierwszym z diakonów. Najpierw był diakonem, który usługiwał przy stołach, później stał się wielkim kaznodzieją, któremu wróg nie był w stanie się przeciwstawić (Dz.Ap. 6,5.8–10). W odróżnieniu od starotestamentowej świątyni, dom Boży nie składa się już z materiałów budowlanych, ale z żywych kamieni, tzn. z wszystkich wykupionych. Ten duchowy dom Boga żywego jest fi larem i podwaliną prawdy. Filar mówi nam o świadectwie, podwalina o podpieraniu. Zgromadzenie samo w sobie nie jest prawdą. Bóg jednak chce, aby o prawdzie – Chrystusie i jego Słowie – Kościół zaświadczał (Jana 14,6; 17,17). Oprócz naszego świadectwa Bóg nie ma żadnego innego. Jakie to straszne, jeśli akurat w tym Go zawiedziemy! Tajemnica prawdziwej pobożności leży w prawdziwym poznaniu Boga – Jego objawienia się w Panu Jezusie. Początkiem i źródłem siły dla właściwego postępowania w domu Bożym nie jest nauka, lecz osoba – to Syn Boży, który stał się człowiekiem. Jeśli o Nim będziemy rozmyślać, wtedy będzie to miało znaczący wpływ na nasze codzienne życie. ",
        "bookID": 15,
        "verseRange": "3,8–3,16"
    },
    {
        "id": 587,
        "title": "Pierwszy List do Tymoteusza 4,1–8",
        "text": "W drugiej części listu apostoł ostrzega nas przed różnymi ludźmi, którzy są cielesnego usposobienia i mają zgubny wpływ na nasze postępowanie w domu Bożym. Paweł naucza, że pobożność może zachować nas od tych złych rzeczy. Słowo „pobożność” występuje w tym liście 8 razy i oznacza zaufanie żywemu Bogu, które prowadzi wierzącego do bogobojnego pielgrzymowania bez względu na okoliczności. Na początku tego fragmentu apostoł mówi o upadku. „Niektórzy” to grupa ludzi przyznających się swego czasu do chrześcijaństwa, która jednak później porzuciła podstawowe prawdy Nowego Testamentu i oddała się cielesnej religii. Religia ta może na zewnątrz robi dobre wrażenie i wydaje się nawet słuszna, ale jej nakazy stoją w sprzeczności z tym, co mówi Bóg, który postanowił zarówno małżeństwo, jak i darował człowiekowi wszelkie pokarmy do jedzenia (oprócz krwi). W związku z tym wiersze 4 i 5 przypominają nam, abyśmy nie zapominali Mu za to dziękować – także modląc się przed posiłkiem. Dobry sługa Jezusa Chrystusa musi uznać w swoim życiu autorytet słowa wiary i dobrej nauki, zajmować się nim, czyli karmić swojego duchowego człowieka, a to, czego się nauczy i co pozna, powinien zastosować w praktyczny sposób w swoim codziennym życiu („ćwicz się w pobożności”). ",
        "bookID": 15,
        "verseRange": "4,1–4,8"
    },
    {
        "id": 588,
        "title": "Pierwszy List do Tymoteusza 4,9–16",
        "text": "W wierszu 9 apostoł jeszcze raz podkreśla to wszystko, co powiedział o ćwiczeniu się w pobożności i ćwiczeniu cielesnym. Nie są to tylko słowa, gdyż on sam w swojej służbie poświęcił się temu, a jego codzienne życie cechowała pobożność. Paweł miał nadzieję w Bogu, który jest dawcą wszelkiego życia dla wszystkich ludzi i z takim Bogiem żył każdego dnia i w różnych okolicznościach. Tymoteusz miał jasno postawione zadanie w swojej służbie dla wierzących i został w tym celu przez Pana obdarowany. Ale i on potrzebował pokrzepienia apostoła, aby w tej służbie trwać. Być może pomyślał sobie: „Jestem za młody, aby pouczać innych”, ale apostoł pokazał mu, że pomimo swojego młodego wieku może być dla innych przykładem w pielgrzymowaniu, w miłości, w wierze i czystości. Jeśli jego życie będzie przykładne, doda to jego słowom odpowiedniej wagi. Jak często osłabiamy nasze świadectwo z powodu tego, że upadamy! Wiersz 16 jeszcze raz podkreśla i podsumowuje to, co zostało powiedziane: nasze postępowanie i trzymanie się nauki Nowego Testamentu jest ze sobą nierozerwalnie połączone. Nam wszystkim grozi jednak to, że jedną z tych rzeczy uznamy za ważniejszą od drugiej, a wówczas poniesiemy szkodę. Ale jeśli w tych obydwu rzeczach trwamy, my, i ci, którzy nas słuchają, zostaniemy zachowani od wielu niebezpieczeństw na drodze do chwały. Szczególnie uchroni nas to od tego zła, które rozpowszechni się „w późniejszych czasach”. ",
        "bookID": 15,
        "verseRange": "4,9–4,16"
    },
    {
        "id": 589,
        "title": "Pierwszy List do Tymoteusza 5,1–16",
        "text": "Jeśli wierzący potrzebują napomnienia, ponieważ ich postępowanie szkodzi świadectwu Bożej łaski przed światem, trzeba uważać, aby odbyło się to we właściwym duchu. Nie można wszystkich potraktować w ten sam sposób. Bardzo obszernie Paweł opisuje sprawę dotyczącą wdów. W tamtych czasach, kiedy nie istniała jeszcze opieka socjalna, los takich kobiet był bardzo niepewny. Dlatego zbór był zobowiązany im pomagać. Ale czym powinny cechować się prawdziwe wdowy? Po pierwsze są osamotnione, tzn. nie mogą liczyć na niczyją pomoc. Po drugie pokładają nadzieję w Bogu i są od Niego zależne. Aby taka kobieta mogła zostać wciągnięta na listę wdów i regularnie otrzymywać od zboru pomoc materialną, musiała udowodnić przez swoje dotychczasowe życie, że jest tego godna. Bóg jednak w żadnym wypadku nie pragnie, aby zbór przekształcił się w instytucję wspierającą potrzebujących. Te wiersze wyraźnie pokazują, jak bardzo ważne jest, aby członkowie rodzin wspierali i troszczyli się o swoich rodziców i resztę rodziny. To są Boże wskazówki, których nie powinniśmy lekceważyć. Młodym wdowom grozi niebezpieczeństwo, że przez swoją bezczynność i plotkowanie zaszkodzą świadectwu domu Bożego. Dlatego nie powinny być wciągnięte na listę wdów, ale raczej znaleźć sobie jakąś służbę związaną z domem. ",
        "bookID": 15,
        "verseRange": "5,1–5,16"
    },
    {
        "id": 590,
        "title": "Pierwszy List do Tymoteusza 5,17–25",
        "text": "Bracia, którzy wiernie wykonują w zgromadzeniu służbę starszych, powinni być nie tylko poważani, ale również wspierani fi nansowo. Dotyczy to szczególnie tych, którzy oprócz służby pasterskiej podjęli się służby głoszenia Słowa. Zarówno w Starym jak i w Nowym Testamencie możemy znaleźć wersety, które mówią o naszym obowiązku utrzymywania sług Pańskich. Starsi, ze względu na swoją służbę, mogą stać się celem ataków innych. Tymoteusz powinien dopilnować tego, aby wszelkie oskarżenia zostały potwierdzone. A jeśli rzeczywiście ktoś ze starszych zgrzeszy, to powinien zostać publicznie napiętnowany, aby pozostali bardziej uważali i sami nie popadli w grzech. Ostatni fragment tego rozdziału ostrzega nas, abyśmy nie dali się zwieść pozorom. Jeżeli z kimś bardzo szybko zawieramy społeczność (wkładamy na niego ręce), a nie poznaliśmy go wcześniej zbyt dobrze, grozi nam niebezpieczeństwo powiązania się ze złem. O następnym niebezpieczeństwie mówią końcowe wiersze: to, co widzimy u innych, może nas zwieść, gdyż grzech nie od razu się ujawnia. Są ludzie, którzy bardzo dobrze potrafi ą zamaskować swoje złe uczynki. Oczywiście, każdy grzech zostanie kiedyś osądzony, ale do tego czasu możemy być długo oszukiwani – ze szkodą dla nas. Bądźmy tymi, którzy przez dobre uczynki pokazują, jaki jest ich prawdziwy wewnętrzny stan. ",
        "bookID": 15,
        "verseRange": "5,17–5,25"
    },
    {
        "id": 591,
        "title": "Pierwszy List do Tymoteusza 6,1–10",
        "text": "Na początku tego rozdziału znajdują się wskazówki dla wierzących niewolników. Chociaż niewolnictwo jest sprzeczne z duchem chrześcijaństwa, to zadaniem domu Bożego nie jest zmienianie tego faktu, ale oddawanie chwały Bożemu imieniu i poświadczanie o prawdzie i zachowywanie jej. Z tego powodu chrześcijańscy niewolnicy powinni oddawać cześć swoim panom, a jeżeli są oni wierzący, to mają odnosić się do nich z należytym szacunkiem. Te prawdy dotyczą dziś każdego wierzącego pracownika. Zarówno wtedy, jak i dzisiaj zdążają się tacy, którzy pomimo jasnych pouczeń Nowego Testamentu chcą wykorzystać chrześcijaństwo do poprawy swojej sytuacji materialnej. Jeżeli tak postępujemy, to popadliśmy w sidła szatana, który kiedyś oskarżył o to Joba, przypisując jego pobożność temu wszystkiemu, co dostał on od Boga (Joba 1,9–11). Kiedy jednak pewnego dnia Job stracił cały swój majątek, to wyraził się w podobny sposób jak Paweł w wierszu 7 (Joba 1,21). Chęć posiadania bogactw tego świata jest sprzeczna z prawdziwym bogactwem, o które mamy zabiegać – z pobożnością i poprzestawaniem na małym. Miłość pieniędzy przynosi jedynie niepokój w sercu i życiu. Jest ona ponadto korzeniem wszelkiego zła. Wielu ludzi cierpi z powodu tego, że pragnęli być bogatymi. Chcieli mieć coraz to więcej, a dodatkowo w ich sercu pojawił się strach przed utratą tego wszystkiego, co zdobyli. ",
        "bookID": 15,
        "verseRange": "6,1–6,10"
    },
    {
        "id": 592,
        "title": "Pierwszy List do Tymoteusza 6,11–21",
        "text": "„Ale ty, człowiecze Boży, unikaj tego”. Zamiast dążyć do przemijających bogactw tego świata, a przy tym doznawać jedynie nieszczęść, jesteśmy wzywani, aby zapragnąć tych rzeczy, które są miłe Bogu. Jeśli ktoś chce służyć Bogu i Jego Synowi i prawdzie chrześcijańskiej, to na pewno spotka się z atakami wroga. Dlatego mamy napomnienie: „Staczaj dobry bój wiary” i skieruj swój wzrok na cel – żywot wieczny w chwale. Zawsze, gdy mowa o powierzonym nam zadaniu, nasz wzrok zostaje skierowany w przyszłość, na ukazanie się Pana Jezusa w chwale. W tym dniu Bóg objawi się jako prawdziwy Pan nad całym wszechświatem, a Jego Syn, Jezus Chrystus, jako ten, który kiedyś złożył dobre świadectwo przed rzymskim namiestnikiem. Zostanie też ujawniona nasza wierność w stosunku do Pana Jezusa, którą okazywaliśmy w naszym życiu jako chrześcijanie i otrzymamy za nią zapłatę. Napomnienia w wierszach od 17–19 dotyczą wierzących, którym Pan powierzył wiele ziemskich dóbr. Takim ludziom grożą dwie rzeczy: mogą zacząć spoglądać z góry na tych, którzy posiadają mniej niż oni, którzy są biedni oraz położyć nadzieję w swoim bogactwie. Dlatego powinni ufać żywemu Bogu i okazywać hojność. Na końcu tego listu, zarówno Tymoteusz jak i my, jesteśmy zachęcani, aby pomimo panującego zła i wielu niebezpieczeństw, strzec tego, co nam powierzono. ",
        "bookID": 15,
        "verseRange": "6,11–6,21"
    },
    {
        "id": 593,
        "title": "Pierwszy List do Tymoteusza 1,1–7",
        "text": "Niestety, Kościół będący Domem Bożym, nie sprostał swemu powołaniu. Z powodu tego, że wierzący zawiedli, zapanował chaos. Chociaż na początku 1 Listu do Tymoteusza większość jest jeszcze wierna, a tylko jednostki postępują niewłaściwie, to w 2 Liście jest odwrotnie – chrześcijaństwo całkowicie zawiodło, jedynie jednostki pozostały wierne swojemu wyznaniu. Apostoł Paweł pisze ten list, aby pokrzepić tych, którzy w czasach upadku chrześcijaństwa chcą być wierni, ale również po to, aby ich ostrzec i pouczyć. Zanim apostoł napisał o upadku chrześcijańskiego świadectwa, chciał umocnić nasze serca i naszą wiarę, mówiąc o niezmiennych źródłach Bożej pomocy. W pierwszym rozdziale są to: O życie, które jest w Chrystusie Jezusie; O dary, które otrzymaliśmy od Boga; O świadectwo naszego Pana; O zbawienie i Boże powołanie; O „ów dzień”, czyli dzień chwały; O zdrowa nauka. Paweł pisze ten list z więzienia w Rzymie jako apostoł mający autorytet od Boga (w. 1). Na początku dziękuje Bogu, że nawet w dniach upadku ma takiego przyjaciela jak Tymoteusz. W wierszu 6 przypomina, że każdy wierzący otrzymał od Boga dar łaski. W wierszu 7 mowa jest o działaniu Ducha Świętego w wykupionych. On daje siłę, aby czynić Bożą wolę, zdolność, aby Bożą miłość przekazywać dalej i jasny umysł, aby w tych ciężkich czasach móc trzeźwo myśleć. ",
        "bookID": 15,
        "verseRange": "1,1–1,7"
    },
    {
        "id": 594,
        "title": "Drugi List do Tymoteusza 1,8–18",
        "text": "Nasz Pan dokonawszy zwycięskiego dzieła wykupienia, powrócił do nieba, gdzie zajął miejsce chwały po prawicy Bożej. Piotr nie wstydził się „świadectwa naszego Pana”, kiedy w dniu Zielonych Świąt przemawiał do zgromadzonych Żydów (Dz.Ap. 2,36). Patrząc na naszego wywyższonego Pana, także my możemy o Nim świadczyć. I nie zapominajmy, jaką cudowną nowinę mamy ludziom do przekazania. Treścią ewangelii są dwie rzeczy: ratunek od naszych grzechów i sądu oraz powołanie, które dotyczy nieba i wszystkich duchowych błogosławieństw. Apostoł Paweł był szczególnym zwiastunem ewangelii. Wierność w tej służbie zaprowadziła go do więzienia. Jednak nawet wśród wierzących byli tacy, którzy go opuścili. Na szczęście nie wszyscy. Paweł pocieszył się w Panu, któremu uwierzył i któremu zupełnie zaufał. Ponadto, Pan użył wiernego Onezyfora, aby pocieszył uwięzionego apostoła. Jak ważne są wiersze 13 i 14 w dzisiejszych czasach, kiedy odstępstwo i zamieszanie w chrześcijaństwie coraz bardziej się nasilają! „Zdrowa nauka” to sposób, w który Bóg podaje nam swoje natchnione Słowo. Nie możemy więc rozdzielać tego, co jest z sobą powiązane. Naszym zadaniem jest zachowywać to powierzone nam dobro Nowego Testamentu, tak, jak Bóg je przekazał. ",
        "bookID": 16,
        "verseRange": "1,8–1,18"
    },
    {
        "id": 595,
        "title": "Drugi List do Tymoteusza 2,1–9",
        "text": "Brak poznania zależności od Pana, brak chęci poddania się karności i prowadzeniu Ducha Świętego oraz brak posłuszeństwa względem Jego Słowa doprowadziły do tego, że Boży lud podzielił się, tworząc różne kościoły, społeczności i grupy. Chrześcijaństwo nie jest już dzisiaj domem Bożym, co jest powołaniem Kościoła Boga żywego. Ono stało się wielkim domem, w którym coraz bardziej mnoży się zło. Drugi rozdział tego listu rozpoczyna się bezpośrednim zwrotem do Tymoteusza i ukazuje drogę, którą w tej sytuacji powinien obrać wierny wierzący. Jest to droga prowadząca do chwały Bożej. Najpierw opisany jest stan duchowy, który trzeba osiągnąć, aby pójść tą Bożą drogą. Aby ostać się przed ciągle nasilającym się złem, potrzebujemy łaski Pana i znajomości prawdy. Musimy być także gotowi, aby cierpieć z powodu zachowywania prawdy. W tych trudnych czasach ostatecznych powinniśmy zwracać uwagę na to, aby troska o doczesne życie nie była w naszym sercu na pierwszym miejscu. Wiersze 5 i 6 podkreślają, że Pan nie będzie nagradzał naszej aktywności, lecz naszą wierność i wytrwałość. Szczególny nacisk położony jest na rozmyślanie nad Słowem Bożym – a więc akurat na to, na co poświęcamy zbyt mało czasu! A co najważniejsze, nie straćmy z oczu naszego Zbawiciela. On jest dla nas we wszystkim dobrym przykładem – również na drodze wiary w czasach powszechnego odstępstwa. ",
        "bookID": 16,
        "verseRange": "2,1–2,9"
    },
    {
        "id": 596,
        "title": "Drugi List do Tymoteusza 2,10–18",
        "text": "Wybrani Pańscy z pewnością dostąpią zbawienia (dosł. „szczęśliwości”). Lecz na drodze do chwały spotkają się z chytrością szatana, wrogością świata i zepsuciem chrześcijaństwa. Aby w tym wszystkim pomóc wierzącym, Paweł był gotowy całkowicie się dla nich poświęcić. Wiesze 11 i 12 są napisane dla pokrzepienia tych, którzy pragną iść drogą wierności w czasach upadku. Później jednak Paweł ostrzega tych, którzy świadomie zapierają się chwały i dzieła Syna Bożego (nie chodzi tu o brak czujności, jak to było w przypadku Piotra: Łuk. 22,33–34.61–62). Bóg nie byłby Bogiem, gdyby pozostawał biernym na fakt zniesławiania swojego Syna. Tak, On pozostaje wierny, albowiem samego siebie zaprzeć się nie może. W wierszach 14–18 apostoł dokładnie opisuje zło, które sprawiło, że Kościół nie wypełnił swojego zadania. Najpierw Kościół pozbawił sam siebie niebiańskiego powołania. Później rozpoczęto dyskutować na niepotrzebne tematy, zamiast trzymać się mocno Słowa Prawdy. Następnie nadano Słowu swoją własną interpretację i nie wykładano (dosł. „cięto”) go odtąd właściwie (w. 15). Pospolita i pusta mowa to mówienie o Bożych sprawach zbyt lekko, w sposób, w jaki prowadzi się rozmowy w tym świecie. Następstwem tego jest równie bezbożne życie. Takie odstępstwo prowadzi do porzucenia podstawowych prawd Nowego Testamentu, co z kolei pozbawia wielu wierzących „dobra wiary” i gubi ich. ",
        "bookID": 16,
        "verseRange": "2,10–2,18"
    },
    {
        "id": 597,
        "title": "Drugi List do Tymoteusza 2,19–26",
        "text": "Zanim apostoł przedstawił Boża drogę tym wszystkim, którzy w ciemnych czasach upadku pragną pozostać wierni Panu i Jego słowu, pokrzepia nas i wskazuje na to, co pozostaje niewzruszone. „Fundament Boży stoi niewzruszony” i posiada na sobie pieczęć. Na jednej stronie jest napisane: „Zna Pan tych, którzy są jego”. Pomimo panującego zamieszania, Pan zna każdego, który należy do Niego. Na drugiej stronie widnieje napis: „Niech odstąpi od niesprawiedliwości każdy, kto wzywa imienia Pańskiego”. Chrześcijaństwa nie jesteśmy w stanie ani porzucić, ani zreformować, ale musimy odciąć się od panującego w nim zła. Aby być naczyniem pomocnym swemu Panu (Panu domu), musimy odłączyć się nawet od osób, które są związane ze złem (od naczyń ku niesławie). Kto odłączył się od zła, musi uważać także na swoją starą naturę – stąd apel zawarty w wierszu 22. Oby Pan pomógł nam znaleźć takich, z którymi moglibyśmy żyć w sprawiedliwości, prawdziwym zaufaniu do Boga, w miłości i wzajemnym pokoju. Zdecydowane odcięcie się od zła oraz konsekwentne posłuszeństwo Słowu Bożemu, zawsze spotka się z czyimś niezadowoleniem. Jak się wówczas zachować, mówią końcowe wiersze tego rozdziału. Jako prawdziwi słudzy Boży nie powinniśmy spierać się o słowa, lecz naśladować Pana. ",
        "bookID": 16,
        "verseRange": "2,19–2,26"
    },
    {
        "id": 598,
        "title": "Drugi List do Tymoteusza 3,1–9",
        "text": "Bóg wyraźnie nam pokazuje, że nastąpi upadek chrześcijaństwa, a nie jego rozwój. On chce, abyśmy wiedzieli, że czasy ostateczne będą trudne. W tych czasach żyjemy. Ludzi żyjących w naszych państwach i uważających się za chrześcijan charakteryzuje 19 negatywnych cech, które Paweł wymienia. Najsmutniejsze jest jednak to, że tym złym rzeczom, które wyróżniały kiedyś pogan (por. Rzym. 1,28–32), nadano chrześcijański charakter, stwarzając „pozór pobożności”. Po opisie tego strasznego stanu, który w czasach ostatecznych osiągnie chrześcijaństwo, apostoł ostrzega nas przed szczególnym niebezpieczeństwem. Z opisanej wcześniej grupy ludzi powstaną mężowie, którzy będą sprzeciwiać się prawdzie i rozpowszechniać błędną naukę. Szczególny wpływ będą mieli na tych, którzy działają pod wpływem emocji i są owładnięci różnymi pożądliwościami (na kobiety, dosł. „kobietki”), zamiast pozostać trzeźwymi i słuchać głosu sumienia. Przykładem na to ze Starego Testamentu są Jannes i Jambres, egipscy magowie, którzy razem z Mojżeszem stanęli przed faraonem. Przeciwstawili się oni mężowi Bożemu próbując naśladować cuda przez niego dokonywane (2. Mojż. 7,10.11.22). Na szczęście Bóg im przeszkodził i zdemaskował ich oszustwo (2. Mojż. 8,18–19). ",
        "bookID": 16,
        "verseRange": "3,1–3,9"
    },
    {
        "id": 599,
        "title": "Drugi List do Tymoteusza 3,10–17",
        "text": "Apostoł nie pisze jedynie o złu rozprzestrzeniającym się w chrześcijaństwie. On pokazuje również Boże środki, które są do naszej dyspozycji, aby nas ochronić przed zwiedzeniem. Pierwszym środkiem jest znajomość tego, co prawdziwe. Przykładem dla nas jest Tymoteusz, który dokładnie znał Bożą prawdę. Drugim jest życie w zgodności z prawdą. „Sposób życia” apostoła był całkowicie zgodny z jego „nauką”. Jeśli dążymy do poznania prawdy i zgodnie z tym żyjemy (to trzeci środek), zostaniemy ochronieni od zła, a Pan będzie dla nas pomocą i podporą. Po czwarte, wierzący umocni się w wierze, kiedy będzie trwać w tym, czego się nauczył na podstawie inspirowanego Słowa i odrzuci to wszystko, co wydaje się być nową nauką. Ostatnią rzeczą, którą apostoł wymienia, jest inspiracja Pisma Świętego. Słowo Boże Starego i Nowego Testamentu jest godne zaufania nie tylko dlatego, że zostało natchnione przez niezmiennego Boga, lecz także dlatego, że jest ono pomocne w każdej sytuacji w naszym życiu. Wszystko, czego potrzebujemy jako wierzący – pouczenia, wskazówki, podpory – znajdziemy w Słowie Bożym. Chciejmy częściej po nie sięgać i je czytać. Dzięki temu będziemy mogli pełnić dobre uczynki, do których powołał nas Bóg. ",
        "bookID": 16,
        "verseRange": "3,10–3,17"
    },
    {
        "id": 600,
        "title": "Drugi List do Tymoteusza 4,1–8",
        "text": "Jeśli zło i upadek wśród chrześcijańskich wyznawców coraz bardziej się mnożą, wiara sługi Pana może się zachwiać. Dlatego Paweł pokrzepia swojego przyjaciela Tymoteusza, aby służył Bogu pomimo niesprzyjających okoliczności. Zwraca mu uwagę na trzy ważne fakty: 1. Chrystus jest sędzią zarówno żywych, jak i umarłych. 2. Objawienie Jezusa Chrystusa przypomina o nagrodzie za wierność w służbie Panu. 3. Obietnica nadejście Królestwa jest dla nas kolejnym pokrzepieniem. Każda dusza, która została uratowana przez przyjęcie ewangelii, doda coś do chwały Chrystusa, kiedy On przyjdzie, aby rozpocząć swoje panowanie (2. Tes. 1,10). Wielu ludzi dzisiaj słucha jedynie takich kaznodziejów, którzy zwiastują to, co oni sami chcą usłyszeć. Jest to błędne, gdyż prawdziwe zwiastowanie ma docierać do serca i poruszać sumienie. Zbliżająca się śmierć apostoła była dla Tymoteusza szczególnym powodem, aby dalej wiernie sprawować darowaną mu przez Boga służbę. Paweł dokonał swojego biegu. On spoglądając wstecz mógł powiedzieć: „Dobry bój bojowałem…, wiarę zachowałem”, tzn. całe chrześcijańskie dobro wiary. Paweł patrzy jednak naprzód i widzi koronę, która jest dla niego przygotowana. Dla naszego pokrzepienia dodaje: „nie tylko mnie, lecz i wszystkim, którzy umiłowali przyjście jego”. ",
        "bookID": 16,
        "verseRange": "4,1–4,8"
    },
    {
        "id": 601,
        "title": "Drugi List do Tymoteusza 4,9–22",
        "text": "Końcowe wiersze tego listu ukazują wspaniałą łaskę Pana, wzajemne uczucia wierzących i zainteresowanie dziełem Pana, które łączy ich ze sobą. Apostoł pragnie, aby Tymoteusz z nim pozostał, ponieważ Demas, jego wcześniejszy współpracownik, umiłował świat i opuścił Pawła. Pozostali współpracownicy w służbie dla Pana udali się w inne miejsca. Marek, kiedyś nieużyteczny sługa (Dz.Ap. 15,37–38) doznał przemiany, tak, że teraz stał się przydatny apostołowi w służbie. Jak trudne były te ostatnie chwile w życiu apostoła Pawła, jak stroma i samotna była ścieżka, którą szedł do celu! Najpierw spotkał się z wrogością Aleksandra, przed którym ostrzega również Tymoteusza. Potem całkowicie sam stanął przed cesarskim sądem, ale Pan go nie opuścił. On go pokrzepiał, ale nie niszcząc jego wrogów albo uwalniając go z tego trudnego położenia, lecz dając mu siłę, aby stojąc twarzą w twarz ze swoimi oskarżycielami i sędziami, głosił im ewangelię. Paweł zupełnie zaufał Temu, który nigdy go nie zawiódł i zawsze wszystko dobrze czynił. Dlatego jego serce było pełne chwały i dziękczynienia. Apostoł kończy ten list słowami: „Pan niech będzie z duchem twoim. Łaska niech będzie z wami”. Aby w czasach końca nasze życie było prawe, zarówno w słowie, jak i w czynie, potrzebujemy Bożej łaski. ",
        "bookID": 16,
        "verseRange": "4,9–4,22"
    },
    {
        "id": 602,
        "title": "List do Tytusa 1,1–9",
        "text": "Tytus, do którego skierowany jest ten list, był jak Tymoteusz współpracownikiem apostoła Pawła, a w dodatku Grekiem, który uwierzył w Pana Jezusa (zob. Gal. 2,3). W czasie gdy powstawał ten list, Tytus znajdował się na Krecie, aby w tamtejszych zborach wypełnić ważne powierzone mu zadanie. Podczas gdy w 1 Liście do Tymoteusza przede wszystkim jest mowa o nauce, to w tym liście na pierwszym planie znajduje się porządek w domu Bożym. Jednak chrześcijańska nauka i chrześcijańskie życie są ze sobą nierozerwalne związane, więc nie można ich rozgraniczać. Paweł w oparciu o swój apostolski autorytet przekazuje nam w tym liście zasadnicze prawdy dotyczące zbawienia. Wszyscy, którzy wierzą w Pana Jezusa jako swojego Zbawiciela, są nazwani wybranymi. Kiedy Bóg w wieczności przewidział swój plan zbawienia, to już myślał o tych, którzy mieli go przyjąć. Także dzisiaj głoszona ewangelia łaski należy do tego Bożego planu. Kto to zrozumiał i przyjął, że Bóg go wybrał i dzięki wierze w Zbawiciela uczynił swoim umiłowanym dzieckiem Bożym, to jest powołany do tego, aby prowadzić bogobojne życie. Podobnie jak w 1 Liście do Tymoteusza 3,1–7, również i tutaj w wierszach 6–9 są wymienione kwalifi kacje starszego czy biskupa. W tej służbie ważna jest nie tylko postawa takiej osoby, ale też całej jej rodziny. ",
        "bookID": 17,
        "verseRange": "1,1–1,9"
    },
    {
        "id": 603,
        "title": "List do Tytusa 1,10–16",
        "text": "Mieszkańcy Krety nie byli ludźmi prawymi, szlachetnymi. Zaliczano ich do najgorszych i najbardziej zepsutych obywateli tamtejszego państwa greckiego. Nie kto inny, jak właśnie jeden z nich, Epimenides, który żył ok. 600 lat przed Chrystusem, stwierdził następującą rzecz: „Kreteńczycy zawsze łgarze, wstrętne bydlęta, brzuchy leniwe” (w. 12). A jednak w swej niezmierzonej łasce Bóg część z nich zbawił i przyłączył do swojego Kościoła. Dzięki temu w każdym mieście mogły powstawać nowe zbory (por. 1. Kor. 1, 28–29). Ci nowo nawróceni ludzie pomimo posiadanego nowego życia, mieli jeszcze cały czas swoją starą naturę z jej negatywnymi cechami. Z tego względu istniało niebezpieczeństwo, że zostaną zwiedzeni przez Kreteńczyków pochodzenia żydowskiego, którzy tylko zewnętrznie przyznawali się do chrześcijaństwa. Słowa, których używa apostoł Paweł dając wskazówki Tytusowi, jak ma postępować z takimi ludźmi, są bardzo dosadne. Ale nie miało to spowodować, aby ci niebezpieczni ludzie zostali usunięci, lecz aby ozdrowieli we wierze (w. 13). Miłość dąży do tego, aby innych zdobyć, nawet jeśli związane jest to z napomnieniem kogoś. Jest to bardzo ważne również i w naszych czasach, kiedy ludzie twierdzą, że znają Boga i uważają się za chrześcijan, ale niestety ich życie temu przeczy, a nawet zapierają się Pana Jezusa Chrystusa. A czy nasze codzienne życie jest świadectwem dla Pana, w którego uwierzyliśmy? Czy nie tylko przyznajemy się do Niego, ale także Go naśladujemy? ",
        "bookID": 17,
        "verseRange": "1,10–1,16"
    },
    {
        "id": 604,
        "title": "List do Tytusa 2,1–10",
        "text": "Całe nasze życie na tej ziemi jako chrześcijan, poczynając od naszego charakteru, zachowania oraz relacji z innymi, powinno być podporządkowane zdrowej nauce Nowego Testamentu. W początkowych wierszach tego rozdziału mowa jest o starszych wiekiem, czyli braciach, którzy mają być rozsądni, trzeźwo myślący, a także opanowani. Natomiast bycie „szczerym w wierze, miłości, cierpliwości” oznacza zachowanie w równowadze tych trzech cech, tak, aby żadna z nich nie miała przewagi nad drugą. Starsze kobiety, czyli siostry, obowiązuje mniej więcej to samo co starszych mężczyzn, choć oczywiście są pewne różnice i inna sfera działalności. Te kobiety powinny pouczać młodsze siostry i dawać im „dobry przykład”. Jeżeli napomnienia zawarte w wierszach 4 i 5 nie są przestrzegane, może to prowadzić nawet do bluźnienia Słowu Bożemu, zaś często zdarza się, że w wierszu 4 zamienia się kolejność i miłość do dzieci stawia się na pierwszym miejscu zamiast miłości do męża. Gdy Paweł pisze o młodzieńcach, odnosi się wrażenie, że Tytus też był młodym człowiekiem, gdyż miał stawiać siebie za wzór dobrego sprawowania (por. 1. Tym. 4,12). Jak ważne jest, abyśmy uważali na to, co mówimy. Nasza mowa nie powinna dawać przeciwnikom ewangelii powodów do oskarżania nas. Na koniec apostoł zwraca się do sług. Poprzez swoją wierność mieli być oni ozdobą chrześcijańskiej nauki. ",
        "bookID": 17,
        "verseRange": "2,1–2,10"
    },
    {
        "id": 605,
        "title": "List do Tytusa 2,11–15",
        "text": "W rozważanych wierszach mowa jest o dwóch aspektach objawienia się Pana Jezusa. Kiedy nasz Pan i Zbawiciel w uniżeniu przyszedł na tę ziemię, narodziwszy się jako dziecię w Betlejem, to wtedy objawiła się „łaska Boża zbawienna dla wszystkich ludzi”. Przez to, że Bóg stał się człowiekiem, wyciągnął on rękę do upadłego grzesznika, chcąc dać mu pojednanie. Dla tych, którzy przyjmą Boże zbawienie i wyznają Bogu swoje grzechy wierząc w Jego Syna, łaska Boża stanie się także ich „Nauczycielem”, „Prowadzącym”. To ona właśnie poucza wierzącego, jak ma żyć, aby podobać się Bogu. Powinniśmy odrzucić to wszystko, co cechowało nasze życie przed nawróceniem, a być roztropni, umiarkowani, powstrzymywać się od pewnych rzeczy, panować nad swoimi pragnieniami. Zaś przede wszystkim wykazywać się praktyczną sprawiedliwością w naszym życiu i prawdziwą pobożnością. Pobożność oznacza chodzenie w miłości, oddawanie czci Bogu i posłuszeństwo wobec Niego. Pouczenia i kierownictwo wynikające z łaski Bożej obejmują także naszą przyszłość, wspierając nas w oczekiwaniu na przyjście naszego Pana. Wyrażenie „oczekując błogosławionej nadziei” mówi o pochwyceniu wierzących, o przyjściu Pana po swoich, co może być radością każdego dziecka Bożego. Ale my oczekujemy też objawienia się Pana w swojej chwale, czyli Jego przyjścia z wierzącymi, kiedy jako Pan panów i Król królów ukaże się w sposób widzialny także dla tego świata. Wtedy jako zwycięzca z Golgoty odbierze sobie na tej ziemi cześć, która Mu się należy przez całą wieczność. ",
        "bookID": 17,
        "verseRange": "2,11–2,15"
    },
    {
        "id": 606,
        "title": "List do Tytusa 3,1–7",
        "text": "Napomnienia, o którym mówią dwa pierwsze wiersze tego rozdziału, są bardzo zrozumiałe i przydatne w życiu każdego chrześcijanina. Bóg dał ludziom władzę nad ludami i narodami (zob. Dan. 2,37–38), dlatego chrześcijanie są zobowiązani poddawać się jej nawet wtedy, gdy rządzący nie troszczą się o sprawy i prawa Boże, jak np. okrutny cesarz Neron, za czasów którego pisany był ten list. Na pierwszym miejscu w życiu chrześcijanina powinno znajdować się prawo Boże, dlatego nie powinien on ubiegać się o swoje własne prawa i nie być kłótliwym, lecz łagodnym. Nic nie powoduje tylu sporów, jak właśnie upieranie się przy swoim zdaniu, dlatego raczej powinniśmy z niego zrezygnować i z pokorą podążać za swoim Mistrzem, który powiedział „uczcie się ode mnie”. Kiedy pomyślimy o tym, że w niczym nie byliśmy lepsi od tych, którzy nas otaczają, to wtedy nauczymy się okazywać „wszelką łagodność wszystkim ludziom”. Bogu niech będą dzięki, że nie pozostawił nas w naszym zgubionym stanie, lecz w swoim miłosierdziu wyratował nas i uczynił zarówno swymi dziećmi, jak i dziedzicami. Nigdy nie będziemy w stanie wystarczająco Mu za to podziękować. On wyratował nas za darmo, z łaski, gdy byliśmy tak źli z natury, jak opisuje to wiersz 3. Nie mogliśmy niczym Mu za to zapłacić ani dać Mu czegoś w zamian. Wszystko to jest darem dobroci i miłości naszego Zbawiciela, Boga. ",
        "bookID": 17,
        "verseRange": "3,1–3,7"
    },
    {
        "id": 607,
        "title": "List do Tytusa 3,8–15",
        "text": "Jest bardzo ważne, abyśmy dokładnie czytali Słowo Boże, a wówczas dowiemy się, co w Bożych oczach jest pożyteczne, a co nie jest. O tym mówią nam wiersze 8 i 9. Dobre uczynki, w których mamy celować, są pożyteczne i właściwe, natomiast wszelkie dyskusje dotyczące spornych kwestii teologicznych do niczego dobrego nie prowadzą. Wyrażenie „dobre uczynki” pojawia się w tym liście 6 razy. Co ono właściwie oznacza? Dopiero wtedy, gdy człowiek się nawróci, to jest w stanie czynić to, co Bóg określa jako dobre. Jak mówi Efezjan 2,10, zostaliśmy „stworzeni w Chrystusie Jezusie do dobrych uczynków, do których przeznaczył nas Bóg, abyśmy w nich chodzili”. Gdy weźmiemy jeszcze pod uwagę wiersz z 2 Tymoteusza 2,21, zrozumiemy, że dopiero przez wyraźne oddzielenie się od wszelkiego rodzaju zła, będziemy gotowi do wszelkiego dzieła dobrego. Paweł ostrzega także Tytusa przed ludźmi, którzy wywołują podziały, rozpowszechniając własną naukę i próbując przekonać innych do swoich poglądów. Jeśli ktoś tak czyni i chce stworzyć w zborze swoją własną partię, nie można tego ignorować, lecz trzeba go napomnieć. Jeśli zaś mimo tego nie chce zmienić swojego postępowania, trzeba go usunąć ze zboru. Troska, jaką okazuje Paweł wobec innych sług Pańskich, jest naprawdę godna podziwu. Apostoł poleca Tytusowi, aby dobrze zaopatrzył udających się w drogę Zenasa i Apollosa. Tym samym daje przykład innym wierzącym, aby „nie byli bezużyteczni” (w. 14). Dobrze jest wspierać potrzebujących, przynosząc Bogu owoc. Bóg raduje się, gdy myślimy o innych i troszczymy się o nich. ",
        "bookID": 17,
        "verseRange": "3,8–3,15"
    },
    {
        "id": 608,
        "title": "List do Filemona 1,1–7",
        "text": "List do Filemona jest niezwykłą księgą Słowa Bożego, gdyż ma zarówno charakter prywatny, jak i ogólny. Jest skierowany do wierzącego, dobrze sytuowanego brata w Kolosach. Powodem napisania tego listu był Onezym, który będąc niewolnikiem Filemona, zbiegł i prawdopodobnie ukradł mu również pewną sumę pieniędzy. Podczas swojej ucieczki Onezym nie wiadomo w jaki sposób zetknął się z uwięzionym wówczas apostołem Pawłem, przez którego uwierzył w Pana Jezusa (w. 10). Chociaż nowonawrócony Onezym był apostołowi niezwykle potrzebny, to jednak Paweł zamierzał odesłać go jego prawowitemu właścicielowi, przekazując przez niego ten właśnie list. Czytając List do Filemona, na każdym kroku odczuwamy Bożą miłość, jaką żywił Paweł wobec innych wierzących. List ten pokazuje nam, w jaki sposób wierzący powinni rozwiązywać różne problemy. Jak każda księga Słowa Bożego, także ten list jest inspirowany przez Boga i ma niepodważalny autorytet. Chociaż ten list dotyczy głównie Filemona, to apostoł Paweł adresuje go również do zboru, który był w jego domu. Pokazuje to nam, że nasze relacje z poszczególnymi braćmi czy siostrami nie mogą być oddzielone od społeczności wierzących. My należymy do siebie nawzajem, ponieważ jesteśmy członkami jednego ciała (zob. 1. Kor. 12,26). Paweł modlił się regularnie za Filemona, którego dobrze znał. Dlaczego Filemon mógł być pocieszeniem dla wielu wierzących? Ponieważ w jego sercu panowała miłość. To właśnie miłość była dla niego źródłem, mocą i wyznacznikiem we wszystkim, co czynił, dlatego mógł pokrzepiać serca innych. Czy nasze zachowanie i postawa także prowadzą do takich rezultatów? ",
        "bookID": 18,
        "verseRange": "1–1,7"
    },
    {
        "id": 609,
        "title": "List do Filemona 1,8–17",
        "text": "W tych wierszach apostoł Paweł przechodzi do istoty swojego listu. Jednak nie powołuje się tutaj na swój autorytet apostolski, nakazując Filemonowi, co powinien uczynić, lecz jako starszy wiekiem i jako więzień zwraca się do niego z prośbą. Czy to nie jest dobry sposób, aby pozyskać serca innych? Paweł nie prosi w dodatku za sobą, lecz za Onezymem, którego chce odesłać jego prawowitemu panu. Kiedyś Onezym był zwykłym niewolnikiem i można przypuszczać, że pracował bardzo niechętnie dla swego ziemskiego pana. Był nieprzydatny do innych rzeczy, teraz jednak stał się tak użyteczny dla apostoła Pawła, że on najchętniej zatrzymałby go przy sobie. Czytamy, że Paweł miłował Onezyma całym sercem (w. 12). Co spowodowało tak radykalną zmianę w życiu Onezyma? Tylko i wyłącznie Boża łaska, która z tego zbiegłego niewolnika uczyniła umiłowane dziecko Boże. Jest to możliwe także dzisiaj, jeśli jakiś grzesznik odda swoje serce Zbawicielowi. Ta prośba Pawła miała poruszyć Filemona, aby on także okazał łaskę Onezymowi i przyjął go już nie jako niewolnika, który zawinił, lecz jako umiłowanego brata. Relacja pan–niewolnik nie jest przecież czymś trwałym – może ulec zmianie przez wypuszczenie niewolnika na wolność lub ostatecznie przez jego śmierć. Jednak relacje w Bożej rodzinie są wieczne. Dlatego właśnie Paweł w wersecie 15 mówi: „abyś go odzyskał na wieki” (BG: „abyś go zaś miał wiecznie”). Jakże musiał poruszyć serce Filemona wiersz 17, w którym czytamy: „przyjmij go jak mnie”! ",
        "bookID": 18,
        "verseRange": "8–8,17"
    },
    {
        "id": 610,
        "title": "List do Filemona 1,18–25",
        "text": "Miłość apostoła Pawła nie tylko wyrażała się w tym, że prosił on za Onezymem, aby Filemon przyjął go jak brata, lecz także w tym, że Paweł chciał zapłacić za szkodę, jaką poniósł Filemon z powodu Onezyma. Jak podkreśla: „ja zapłacę”, „mnie to przypisz”. To przypomina nam o Zbawicielu, który przez swoją śmierć na krzyżu zapłacił za naszą winę. Wobec tak potężnej, wielkiej miłości na zawsze pozostaniemy dłużnikami. Paweł prosi też za sobą. On oczekiwał, że wkrótce zostanie wypuszczony z więzienia i zamierzał odwiedzić zarówno Filemona, jak i zbór w Kolosach. Miał jednak nadzieję, że zanim do tego dojdzie, to uraduje on się z postawy Filemona wobec Onezyma, który wciąż był jego prawowitym panem. Kiedy Bóg okazał nam łaskę, to On uczynił dla nas o wiele więcej niż grzech zdołał zepsuć. Tego właśnie oczekiwał apostoł od swojego brata, Filemona. Po przeczytaniu i rozważeniu tego listu powstaje pytanie: Czy rzeczywiście Onezym otrzymał wolność? To pytanie nasuwa się samorzutnie, gdyż nie znajdujemy w tym liście żadnych wskazówek co do uwolnienia Onezyma. Dlaczego nie? Ten list pokazuje nam ducha chrześcijaństwa. To właśnie łaska i miłość są fi larami chrześcijańskiego życia i wzajemnych relacji między wierzącymi. Gdy będziemy je okazywać w naszym codziennym życiu, to sprawy ziemskie i ziemskie relacje (jak niewolnictwo w tym przypadku), całkowicie podporządkujemy relacjom braterskim, ponieważ jesteśmy Bożą rodziną w Chrystusie. ",
        "bookID": 18,
        "verseRange": "18–18,25"
    },
    {
        "id": 611,
        "title": "List do Hebrajczyków 1,1–14",
        "text": "Autorem Listu do Hebrajczyków jest prawdopodobnie apostoł Paweł. Nie ujawnia on jednak swego imienia, pozostawiając całkowicie miejsce Panu Jezusowi jako wielkiemu „posłańcowi... naszego wyznania” (rozdział 3,1). Po tym, jak wielokrotnie i w różny sposób Bóg przemawiał do ludzi, zdecydował ostatecznie zwrócić się bezpośrednio do Izraela i do pogan przez swego własnego Syna (Mar. 12,6). Ten, jest „Słowem” – pełnym i ostatecznym objawieniem Boga. Te słowa dają nam jeszcze głębszy wgląd w osobę Bożego Syna, pouczając nas, kim jest ów SYN: dziedzicem wszystkich rzeczy, twórcą światów, odblaskiem Jego chwały, odbiciem Jego istoty, podtrzymującym wszystko (Jana 1,1 i 18)! Och tak, ten, który stworzył świat, dokonał także oczyszczenia z grzechów. Jednak o ile do wykonania dzieła stworzenia wystarczyło Mu „słowo”, o tyle aby dokonać doskonałego dzieła zgładzenia grzechów, musiał zapłacić najwyższą cenę, cenę swojego życia. Cytaty pochodzące z Psalmów (2,45,102,110), które określa się mianem mesjańskich, służą uwielbieniu Bożego Syna i podkreślają Jego absolutną zwierzchność ponad wszelkim stworzeniem. Podczas gdy aniołowie są stworzeniami, On jest Stwórcą. Oni są sługami, gdyż służą nam (w sposób niewidzialny), zaś On jest Panem. Sam Jezus dokonał zgładzenia moich i twoich grzechów, a to, kim On jest, nieporównywalnie przewyższa wartość tego, co uczynił. ",
        "bookID": 19,
        "verseRange": "1,1–1,14"
    },
    {
        "id": 612,
        "title": "List do Hebrajczyków 1,1–9",
        "text": "„Bóg... przemówił do nas przez Syna...” – o tym mówi rozdział 2, napominając nas, abyśmy zważali na to, co słyszeliśmy... Na świętej górze głos z nieba nakazał trzem uczniom słuchać już nie Mojżesza czy Eliasza, lecz umiłowanego Syna: „A podniósłszy oczy swe, nikogo nie widzieli, tylko Jezusa samego” (Mat. 17,5 i 8). My również przez wiarę „widzimy Jezusa...” (wiersz 9). Rozdział 1 ukazał Go nam jako Stwórcę i Pierworodnego. W tym rozdziale objawia się On jako uwielbiony człowiek i zwycięzca śmierci. W rozdziale 1 składają mu hołd wszyscy aniołowie, w rozdziale 2 Jezus został uczyniony nieco mniejszym od nich, a to przez wzgląd na tę śmierć, której musiał zakosztować za każdego (koniec wiersza 9). Psalm 8,5–7 (odnośnik) ukazuje nam zupełny Boży plan odnośnie „człowieka Jezusa Chrystusa”. Na Jego czole znajduje się korona chwały i czci, przyznana Mu jest władza nad całym wszechświatem; niedługo wszystko ugnie się na Jego słowo. Lecz już dziś zajmowane przez Niego miejsce „wodza naszego zbawienia” obwieszcza wspaniałość tego zbawienia. Jakże moglibyśmy ujść kary, gdybyśmy zbezcześcili ten niepowtarzalny, bezcenny dar (rozdział 10,29)! Bacznie to rozsądźmy, gdyż wystarczy obojętność, wystarczy odkładanie na później tego, co trzeba przyjąć dziś! Tak, śpiesznie uchwyć się tak wielkiego zbawienia! ",
        "bookID": 19,
        "verseRange": "1,1–1,9"
    },
    {
        "id": 613,
        "title": "List do Hebrajczyków 2,10–18",
        "text": "Przystało w oczach Bożych... aby przez cierpienia zetrzeć wodza naszego zbawienia (wiersz 10), dlatego też Księga Izajasza oznajmia nam, że: „Ale to Panu upodobało się utrapić go cierpieniem” (Izaj. 53,10). Lecz w jakim celu potrzebne było takie wyniszczenie? Było to konieczne, aby przyprowadzić do chwały wielu synów. Prorok dodaje, że: „Za mękę swojej duszy ujrzy światło (ujrzy owoc)”. Właśnie dzięki temu dzieci, które Bóg dał Chrystusowi, aby były uczestnikami Jego chwały, są Jego drogimi wykupionymi, a On „nie wstydzi się nazywać ich braćmi” (wiersz 11). Lecz aby tego dokonać, musiał stać się do nich podobny, stać się człowiekiem (wiersz 14). Dalsze wiersze rozważanego rozdziału ujawniają motywy tego postanowienia: Jezus przyszedł w ludzkim ciele, aby uwielbić Boga i zrealizować Jego plany względem człowieka. Przyjął ciało, aby umrzeć i odnieść zwycięstwo nad księciem śmierci w jego własnej twierdzy. I wreszcie, Jezus przyoblekł się w nasze człowieczeństwo, aby jako człowiek móc odczuć i zrozumieć ludzkie potrzeby i uczucia. Jego osobiste doświadczenia w cierpieniu umożliwiają Mu jako wiernemu i miłosiernemu arcykapłanowi w pełni zrozumieć nasze położenie w czasie naszych doświadczeń i bied. Cóż za pocieszenie dla wszystkich zasmuconych i obciążonych! ",
        "bookID": 19,
        "verseRange": "2,10–2,18"
    },
    {
        "id": 614,
        "title": "List do Hebrajczyków 3,1–15",
        "text": "List do Hebrajczyków jest nazywany „listem otwartych niebios”. O kim będziemy rozmyślać w niebie? O Jezusie – posłańcu, rzeczniku ludzi i o najwyższym arcykapłanie. O tak! O tym doskonałym rzeczniku ludzi, który występuje w ich imieniu, by wstawiać się za nimi przed Bogiem. Pisząc do chrześcijan z Żydów, autor ukazuje, na podstawie historii Izraela, jak w Jezusie objawia się chwała i jej wyższość nad tą, jaką Żydzi oddawali Mojżeszowi (rozdział 3), Jozuemu (rozdział 4) czy Aaronowi (rozdział 5). Lecz my nie możemy poznawać Pana bez jednoczesnej świadomości, że serce ludzkie ustawicznie jest skłonne do czynienia zła. Bóg nazywa je „złym niewierzącym sercem” i przypomina nam, że jest ono początkiem wszelkiej biedy i nędzy człowieka. Wiersz 10 powiada: „Zawsze ich zwodzi serce” (por. Mar. 7,21). Dlatego też ktokolwiek słyszy głos Pana (a któż ośmieliłby się powiedzieć, że go nigdy nie słyszał?), jest trzykrotnie mile, ale i zdecydowanie zachęcany, aby nie zatwardzał swego serca (wiersze 7–8.15; rozdział 4,7). Na ogół odnosimy to napomnienie jedynie do ewangelii krzyża, lecz my, którzy jesteśmy chrześcijanami, czyż codziennie nie słyszymy głosu Pana w Jego Słowie? Obyśmy byli zachowani od jakiejkolwiek zatwardziałości i to niezależnie od stawianych nam dziś przez Pana wymogów. ",
        "bookID": 19,
        "verseRange": "3,1–3,15"
    },
    {
        "id": 615,
        "title": "List do Hebrajczyków 3,16–19 i 4,1–7",
        "text": "Wkrótce, po dziele stworzenia, odpocznienie Boże siódmego dnia zostało zmącone przez grzech człowieka. Znamiennym jest to, iż od tamtej pory „aż dotąd” nie ustaje praca Ojca i Syna nad dokończeniem dzieła odkupienia upadłego człowieka. Z Ewangelii Jana 5,17 możemy się nauczyć, że: O Bóg wciąż ma na względzie swe odpocznienie; O odpocznienie jest kwestią przyszłości i nie może być mylone z pobytem Bożego ludu w Kanaanie pod przewodnictwem Jozuego; O Izrael będzie się cieszył odpocznieniem na ziemi podczas Tysiącletniego Królestwa, zaś Kościół będzie go zażywał w niebieskiej chwale; O jeśli Bóg chce dzielić swe odpocznienie ze swym stworzeniem, zatem nie wszyscy do niego wejdą. Tak, jak niegdyś na pustyni, tak i teraz – niedowiarstwo (3,19) oraz nieposłuszeństwo (4,6) uniemożliwiają dostęp do tej obietnicy. Ewangelia Jana 3,36 pokazuje nam, że ten, kto jest nieposłuszny, jest jednocześnie tym, który nie wierzy. Wykonywanie Bożego dzieła to wiara w Tego, którego On posłał (Jan 6,29). Niestety, z Izraelem było tak, jak jest z wieloma dzisiaj: Słowo, które usłyszeli nie przydało się na nic, gdyż nie było powiązane z wiarą (w. 2; por. także Rzym. 10,17). Tak oto jedynie posłuszeństwo Panu pozwala dziś być w zasięgu Jego łaski, przygotowując nas do tego, by jutro dzielić z Nim odpocznienie w Jego miłości (Sof. 3,17). ",
        "bookID": 19,
        "verseRange": "3,16–3,19"
    },
    {
        "id": 616,
        "title": "List do Hebrajczyków 4,8–16",
        "text": "Do czasu wejścia w Boże odpocznienie, dla nas, dzieci Bożych, obecny czas jest okresem wysiłku i mozołu związanym z naszym kroczeniem w służbie i z codziennym bojem. Lecz nie jesteśmy pozostawieni samymi sobie, bez potrzebnych nam środków. Spośród trzech z nich, o których mówi ten rozdział, jako pierwszy wymienione jest SŁOWO BOŻE. Przez nie dzisiaj słyszymy Boży głos. Słowo to jest w naszym wnętrzu żywe i daje nam życie; działając, wykonuje w nas swą pracę (Efez. 6,17 przedstawia nam je w inny sposób, jako ofensywną zbroję). W końcu Słowo to przenika nas! Pozwólmy mu na badanie nas samych w Jego świetle. Lecz oprócz grzechu, na który Słowo wskazuje i który osądza, są w nas jeszcze słabości i ułomności. Bóg zaradził temu dając nam kolejne dwa środki. Po pierwsze dał nam najwyższego kapłana, pełnego zrozumienia i współczucia. Ten człowiek, Chrystus, tu na ziemi, doznał wszelkich form ludzkiego cierpienia, aby „w stosownej porze” okazać względem swych, jakże pełnych słabości wykupionych, całą pełnię swej miłości. Po drugie Bóg umożliwił nam dostęp do tronu łaski. Jesteśmy zaproszeni do zbliżania się w modlitwie do tego tronu z taką wolnością, śmiałością i ufnością, z jaką odczuwamy głębię społeczności z naszym umiłowanym Zbawicielem. Czy tam, i tylko tam, szukamy pomocy (Ps. 60,11)? ",
        "bookID": 19,
        "verseRange": "4,8–4,16"
    },
    {
        "id": 617,
        "title": "List do Hebrajczyków 5,1–14",
        "text": "Cóż za kontrast pomiędzy Synem Bożym a kapłanem obranym spośród ludzi, skazanym na ułomne postępowanie ze względu na swą własną, ludzką nieudolność. Inny kontrast widzimy w wierszu 8. My, ludzie, potrzebujemy dobrej szkoły posłuszeństwa, jako że z natury jesteśmy bardzo nieposłuszni. Lecz Syn Boży musiał się nauczyć posłuszeństwa z zupełnie innego powodu. Jako Pan i Stwórca nie był nikomu podporządkowany! Posłuszeństwo, podporządkowanie, uległość były dla Niego czymś zupełnie nowym. Ale tak oto stał się ich przykładem i sprawcą zbawienia „dla wszystkich, którzy mu są posłuszni” (wiersz 9). Jaki przywódca cieszy się w grupie największym autorytetem? Ten, który od siebie samego, i to w najtrudniejszych warunkach, zaczyna egzekwować wymogi, które stawia swoim podwładnym. Uczmy się posłuszeństwa w szkole Jezusa Chrystusa! Ale jakim typem uczniów jesteśmy? Czyż nie dotyczy nas czasem zarzut zawarty w wierszu 11: ociężali w słuchaniu? Słowo Boże nie jest tu, jak to ma miejsce w rozdziale 4, mieczem rozsądzającym zamiary serca, lecz jest stałym pokarmem, który wzmacnia dziecko Boże, czyniąc je zdolnym do samodzielnego rozróżniania dobra i zła. Na tym polega rozwój chrześcijanina, który dzień po dniu ma stawać się coraz wrażliwszym na to, co podoba się Jego Panu i na to, co mogłoby Go zasmucić. ",
        "bookID": 19,
        "verseRange": "5,1–5,14"
    },
    {
        "id": 618,
        "title": "List do Hebrajczyków 6,1–20",
        "text": "Och tak, rozwijajmy się duchowo, by osiągnąć stan duchowej dojrzałości. Nie zadawalajmy się poznaniem jedynie kilku elementarnych prawd, jak to miało miejsce w przypadku nawróconych Żydów. Pan Jezus chce być dla nas kimś więcej niż tylko zbawicielem od martwych uczynków: chce być Panem, wzorem do naśladowania, najlepszym przyjacielem... Wiersze 4 do 6 były często wykorzystywane przez diabła w celu siania zamętu i niepokoju wśród dzieci Bożych. W rzeczywistości to nie o nich tu chodzi, lecz o tych, którzy są chrześcijanami jedynie z nazwy. W opisanym w tych wierszach stanie moralnym człowieka na próżno by doszukiwać się Bożego życia – takie bowiem istnieje jedynie w duszy żywego, prawdziwego chrześcijanina. Jest jednak rzeczą możliwą, niestety, korzystać z przywilejów chrześcijaństwa, pozostając jednocześnie człowiekiem nienawróconym!!! Taka sytuacja dotyczyła niektórych Żydów. Może ma ona także miejsce dzisiaj wśród dzieci z chrześcijańskich rodzin? Co się tyczy prawdziwych chrześcijan, to nie mogą oni utracić posiadanego przez siebie zbawienia, jednak zawsze są w obliczu niebezpieczeństwa „duchowego rozluźnienia” bądź ociężałości. Oprócz dzieł miłości, o których Pan nie zapomni, zarówno wiara jak i nadzieja, które żywią się Bożymi obietnicami, nie powinny ulec zaniedbaniu (wiersze 10 do 12). Wszak chrześcijanin zna niewidzialny port, do którego zacumuje. To tam zarzuci swą kotwicę. Niezależnie od stopnia wzburzenia morza tego świata, wiara jest grubą liną, która trwale i skutecznie łączy wykupionego z niewzruszonym miejscem niebieskim, gdzie pozostaje OBIEKT JEGO NADZIEI. ",
        "bookID": 19,
        "verseRange": "6,1–6,20"
    },
    {
        "id": 619,
        "title": "List do Hebrajczyków 7,1–17",
        "text": "Autor tego listu miał wiele do powiedzenia na temat Melchisedeka (rozdział 5,10–11). O tej tajemniczej osobie czytamy w związku z Abrahamem (1. Mojż. 14) i występuje ona w roli mediatora – błogosławi Abrahama w imieniu Boga Najwyższego, następnie zaś w imieniu patriarchy błogosławi Najwyższego Boga. Natomiast w cieniu pozostaje wszystko, co się tyczy samego Melchisedeka – jego osoby i pochodzenia. Lecz my znamy powód tego stanu rzeczy. To, co tu interesuje Ducha Świętego, to nie sam człowiek, lecz stanowisko, jakie piastuje. Król i kapłan Melchisedek jest typem Pana Jezusa, który będzie panował w sprawiedliwości i będzie kapłanem na swym tronie. Kapłaństwo Melchisedeka pod każdym względem przewyższa kapłaństwo Aarona: \r\n\r\n1) Jego tytuł jest znamienitszy niż Abrahama, gdyż to patriarcha złożył Melchisedekowi daninę i został przez niego pobłogosławiony. \r\n2) Tak jak we wcześniejszej historii Izraela, nie odnosi się ono jedynie do tego ludu, ale do każdego wierzącego z osobna. \r\n3) Wreszcie, nie podlega ono przekazywaniu, gdyż ten, który je sprawuje, jest wiecznie żywy (Rzym. 8,34). Wiele chrześcijan uważa za rzecz niezbędną zwracanie się do pośredników, kapłanów lub świętych. List ten uczy nas, że Bóg dał nam jednego, doskonałego i zupełnie wystarczającego nam wielkiego kapłana nad domem Bożym na wieki (rozdział 10,21–22)! ",
        "bookID": 19,
        "verseRange": "7,1–7,17"
    },
    {
        "id": 620,
        "title": "List do Hebrajczyków 7,18–28",
        "text": "Tak długo, jak pozostawałby niewywyższony ponad niebiosa, Jezus nie mógłby być naszym najwyższym kapłanem. Aby móc nas reprezentować przed Bogiem, musiał najpierw ofi arować za nas samego siebie. Nade wszystko potrzebowaliśmy Odkupiciela. Lecz obecnie Zbawca naszych dusz jest również tym, który udziela nam na co dzień wystarczającej, ustawicznej pomocy – On będzie troszczył się o nas aż do chwili, gdy wejdziemy do Jego chwały. A ponieważ żyje On na wieki, mamy tę pewność, że nigdy nam Go nie zabraknie. Zaprawdę, przyszło nam mieć takiego najwyższego kapłana! Jego moralność doskonała pod każdym względem, jak i Jego pozycja w chwale przed Bogiem wzbudzają w nas okrzyk: „Boże (…), spójrz na oblicze pomazańca swego” (Ps. 84,10)! Wkrótce już nie będziemy potrzebowali Jego wstawiennictwa. Skończy się ono, gdy wszyscy dojdziemy do kresu naszego ziemskiego pielgrzymowania. Dlaczego zatem wielokrotnie w tych rozdziałach powtarzają się słowa: „Tyś kapłanem na wieki”? Jest tak dlatego, że kapłan jest także tym, który przewodzi ustawicznemu uwielbianiu. Jest to wieczna służba, której nie będzie już pełnił jedynie nasz Zbawiciel, ale także ci, którzy zostaną wykupieni i na wieczność będą mu towarzyszyć w chwale (rozdział 2,12). ",
        "bookID": 19,
        "verseRange": "7,18–7,28"
    },
    {
        "id": 621,
        "title": "List do Hebrajczyków 8,1–13",
        "text": "Stare przymierze z góry Synaj zostało zerwane na skutek błędu Izraela. Z ludem tym zawarte zostanie nowe przymierze, którego zapowiedź znajdujemy w Księdze Jeremiasza (Jer. 31,31). Człowiek udowodnił, że jest całkowicie niezdolny, aby dotrzymać jakichkolwiek zobowiązań w relacji ze świętym Bogiem, stąd też nowe przymierze nie będzie obciążało już więcej człowieka żadnymi warunkami, które musiałby spełniać (Rzym. 11,27). Jedyną podstawą przymierza będzie krew Chrystusa, zwana krwią nowego przymierza (Mat. 26,28). Przymierze to charakteryzuje się czterema cechami: \r\n\r\n1) przykazania Pana będą wypisane na sercach ludzi, tzn. będą odwoływać się do miłości, \r\n2) Izrael jako naród odbuduje swą zerwaną relację z Panem Zastępów (wiersz 10; Zach. 8,8), \r\n3) znajomość Pana będzie powszechna (wiersz 11; Ez. 54,13), \r\n4) Bóg nie wspomni więcej ich grzechów ani nieprawości (wiersz 12). Jeśli chodzi o chrześcijan, to nie są oni związani przymierzem (bo czyż potrzebna jest jakakolwiek umowa pomiędzy ojcem a jego dziećmi?). Cieszą się oni już teraz, i będą to czynić po wieczność, wszystkimi błogosławieństwami, jakie przyobiecane były Izraelowi. SŁOWO BOŻE jest w nich wszczepione (por. 2. Kor.3,3). Są dziećmi Bożymi. Przez Ducha Świętego, który mieszka w nich poznają Pana. Mają zapewnienie, że ich grzechy są na zawsze zgładzone. Czytelniku! Czy i ty masz już swój osobisty udział w tych przywilejach?",
        "bookID": 19,
        "verseRange": "8,1–8,13"
    },
    {
        "id": 622,
        "title": "List do Hebrajczyków 9,1–15",
        "text": "Rozdziały 35–40 2 Księgi Mojżeszowej relacjonują nam, w jaki sposób był budowany przybytek. Natomiast w 3 Księdze Mojżeszowej w rozdziałach 1–7 możemy przeczytać o wskazówkach dotyczących ofi ar, zaś w rozdziałach 8–10 o tych, którzy składali ofi ary. Lecz wszystkie te przepisy dotyczące ziemskiego uwielbienia ukazują swą tragiczną niemoc – ołtarz jest przedzielony zasłoną, której nie można przekroczyć, zaś arcykapłan, który jest grzesznikiem jak każdy człowiek, musi składać ofi ary także za samego siebie (Hebr. 9,7; 5,3). I wreszcie, ofi ary z kozłów i wołów nie mogły „oczyścić sumień” od martwych uczynków, aby można było „służyć Bogu żywemu”. Bóg przygotował więc prawdziwy przybytek, ten niebiański, „większy i doskonalszy (...) to jest nie z tego stworzonego świata pochodzący” (Hebr. 9,11; Hebr. 8,2). Ale jakże ten przybytek mógłby być użyteczny, skoro nie było arcykapłana zdolnego do pełnienia w nim służby? I wreszcie, do czego przydałby się doskonały kapłan, skoro nie byłoby doskonałej ofi ary, która w pełni zadawalałaby tego, któremu jest składana (rozdział 9 i 10)? Jednak dzięki Bogu za to, że Jezus jest jednym i drugim! Jako ofi ara zapewnia nam spokój sumienia, zaś jako arcykapłan – pokój serca, utrzymując nas w społeczności z Bogiem. Wszystko, co opierało się na zasadach starego przymierza, było niepewne i pełne uwarunkowań. Teraz wszystko jest wieczne: zarówno odkupienie (9,12; 5,9), jak i dziedzictwo (koniec wiersza 15). Nikt nie może nam zabrać tego, co otrzymaliśmy ani też podać tego w wątpliwość. ",
        "bookID": 19,
        "verseRange": "9,1–9,15"
    },
    {
        "id": 623,
        "title": "List do Hebrajczyków 9,16–28",
        "text": "„Bez rozlania krwi nie ma odpuszczenia” (wiersz 22; 3. Mojż. 17,11). To, co obwieszczała każda ofi ara starego przymierza, to, co przez wiarę pojął Abel (Hebr. 11,4), znajduje tu potwierdzenie w najdobitniejszy sposób. Gdyż „zapłatą za grzech jest śmierć”, zaś krew wylana na ziemię jest dowodem na to, że wymagana zapłata została uregulowana (5. Mojż. 12,23 i 24). Krew Chrystusa została wylana za wielu na odpuszczenie grzechów (Mat. 26,28). Kim jest tych „wielu”? To wszyscy ci, którzy wierzą! Drogocenna krew Jezusa ustawicznie znajdująca się przed obliczem Bożym, chroni ich przed gniewem świętego Boga. Gdyż „postanowione jest ludziom raz umrzeć...”. Ci, którzy nie wierzą, nie mogą po śmierci liczyć na drugą szansę, a mimo to wraz z końcem swojego życia – tego pierwszego i jedynego – NIE WSZYSTKO JEST SKOŃCZONE! Śmierć jest tu jedynie drobnym epizodem w porównaniu z tym, co nastąpi po niej. A co to będzie? Można to oddać jednym słowem: SĄD (2. Tym. 4,1; Obj. 20,12). Człowieka żyjącego bez Boga czekają dwie straszne rzeczy: śmierć, a potem sąd. W przeciwieństwie do tego, człowiek wykupiony ma dwa błogie zapewnienia: jego grzechy są przebaczone, a on oczekuje powrotu Pana, który ostatecznie go wyzwoli (wiersz 28). Oby każdy z czytelników niniejszego rozważania dołączył do tych, którzy oczekują swego Pana. ",
        "bookID": 19,
        "verseRange": "9,16–9,28"
    },
    {
        "id": 624,
        "title": "List do Hebrajczyków 10,1–18",
        "text": "Konieczność ustawicznego składania ofi ar starego przymierza wyraźnie świadczy o ich niedoskonałości. Była ona jedynie czynnością, która „przywodziła na pamięć” popełniane grzechy (wiersz 3). Sprawiedliwość Boża nie była nimi usatysfakcjonowana, a więc Bóg nie mógł w nich mieć całkowitego upodobania. I tak oto pojawił się ktoś, kto zastąpił człowieka w tej służbie. To jedynie ON, Jezus, był obiektem całkowitego upodobania Ojca. To jedynie On mógł się stać satysfakcjonującą, świętą ofi arą, złożoną raz na zawsze. Podczas gdy ziemscy kapłani sprawowali służbę na stojąco, gdyż była ona ciągła, bez końca, Chrystus usiadł, na dowód tego, iż Jego dzieło zostało dokończone. A ten, który usiadł na wieki, to ten sam, który uczynił nas doskonałymi na wieki. Tak, doskonałymi, bo takimi widzi nas Bóg! Nasze grzechy zostały zgładzone i to nie tyczy się jedynie przyszłości, lecz ma miejsce już dziś! Nie zapominajmy jednak o tym, że dzieło dokonane dla nas wiąże się z dziełem, jakie aktualnie winno być sprawowane w nas. Pan chce włożyć swą miłość i swe prawa do serca każdego z nas (por. wiersz 16 oraz 8,10). Ten, który powiedział do Ojca przychodząc na świat: „Och, rozkoszą jest, o mój Boże, wypełniać twoją wolę. Twój zakon jest we wnętrzu moim”, czyż nie chciałby, aby Jego własność była do Niego podobna (wiersz 7,9 i Ps. 40,7–8)? ",
        "bookID": 19,
        "verseRange": "10,1–10,18"
    },
    {
        "id": 625,
        "title": "List do Hebrajczyków 10,19–31",
        "text": "Dzieło łaski zostało wykonane! Ten, który go dokonał, jest wywyższony ponad niebiosa (Hebr. 7,26), zaś my jesteśmy zaproszeni do podążania Jego śladem drogą nową, żywą, dostępną dla tego, który przynosi uwielbienie. Krew Jezusa, rozdarta zasłona, wstawiennictwo wielkiego arcykapłana, upewniają nas w naszej wierze. Przystąpmy zatem bracia w „całkowitej wolności”! Niech nic nas nie powstrzymuje, aby wstąpić do tego świętego miejsca i także aby regularnie dołączać do grona dzieci Bożych, które zgromadzają się, aby wielbić swego Pana i Boga (wiersz 25). Nie po to się nawróciliśmy, aby żyć w odosobnieniu niczym egoiści. Zachęcajmy jedni drugich do miłości i do uświęcenia! Taką oto zachętą kończy się ten fragment. Ci wierzący z Żydów, którzy świadomie grzeszyli, powracali tym samym do zakonu i deptali świętego Syna Bożego – podważali wartość Jego krwi, drwili z Jego łaski. Ale taka postawa może mieć także miejsce wśród dzieci wierzących rodziców, które odrzuciły naukę otrzymaną w swej młodości i dobrowolnie wybrały drogę tego świata. Drodzy młodzi przyjaciele, którzy posiadacie tak cenne przywileje, droga do nieba nie będzie wciąż dla was otwarta. Jeszcze dziś nią podążcie śladami Tego, który was oczekuje (Jana 6,37)! ",
        "bookID": 19,
        "verseRange": "10,19–10,31"
    },
    {
        "id": 626,
        "title": "List do Hebrajczyków 10,32–39 i 11,1–7",
        "text": "Wierzący z Żydów przyjmowali – i to z radością! – grabież swoich ziemskich dóbr (por. Mat. 5,12). Jaki tkwił w tym sekret? Skąd ta moc i przyzwolenie? Z ich silnej wiary, w której chodzili, gromadząc sobie skarby w wieczności, nie przywiązując się do dóbr doczesnych. Tego w ogóle nie mogli zrozumieć ich prześladowcy i pozostawało to poza zasięgiem ich wpływów. Lecz wiara to nie tylko skarb potrzebny w trudnych i złych dniach naszego życia, czy też nieodzowna moc, aby się nawrócić. Jest ona, zasadniczym źródłem duchowego życia wierzącego i stanowi główną siłę napędową w jego pielgrzymce. Kto jej nie posiada, nie może trwać w Panu. Cofa się, a wtedy Bóg nie ma w nim upodobania (wiersz 38; Hebr. 4,2; 1. Kor. 10,5). Bez wiary – jak mówi Hebr. 11,6 – nie można Mu się podobać! Bóg ukazuje nam niektóre z osób, w których ma upodobanie (Ps. 16,3). Rozdział 11 przedstawia nam różne aspekty życia wiary świadków Starego Testamentu. I tak w Ablu widzimy wiarę przywłaszczającą sobie odkupienie poprzez złożenie ofi ary przyjemnej Bogu. W obrazie Henocha wiara kroczy ku niebieskiemu celowi. W życiu Noego sądzi ona świat i głosi Bożą sprawiedliwość. Wiara cechuje całe życie chrześcijanina. Nawet gdy dochodzimy do kresu naszej wędrówki, to nie jest to bynajmniej moment, aby porzucić naszą ufność w Tego, który bez wytchnienia nas prowadzi. Sprawiedliwy we wierze zawsze ma na względzie, że przed nim jeszcze tylko mała chwila, a przyjdzie Ten, który ma przyjść (wiersz 37). Ta świadomość całkowicie mu wystarcza, wszak bez ustanku oczekuje Pana, z którym ma żywą społeczność. Jezus jest tym, który ma przyjść, który jest wyczekiwany. Czy i ty należysz do grona tych, którzy Go żarliwie oczekują (Hebr. 9,28)? ",
        "bookID": 19,
        "verseRange": "10,32–10,39"
    },
    {
        "id": 627,
        "title": "List do Hebrajczyków 11,8–16",
        "text": "„Przez wiarę usłuchał Abraham...” – kolejny raz w Biblii on i jego bliscy zostali wybrani przez Boga, aby pouczyć nas, czym jest wiara. Okazywanie komuś posłuszeństwa bez znajomości jego intencji, jest wyrazem całkowitego zaufania do danej osoby. Gdy sam Bóg nakazuje posłuszeństwo, wiara daje siłę, aby pójść (wiersz 8), ale także aby potem osiedlić się (wiersz 9). Patriarsze przyszło zamieszkać pewien czas w Haranie, gdy udawał się do Kanaanu (Dz. Ap. 7,4). Potem przyszło mu także pójść do Egiptu, gdzie musiał zamieszkać jako przybysz ze względu na panujący głód (1. Mojż.12,10). Lecz Bogu upodobało się pozostawić to wydarzenie bez komentarza, tak samo jak uczynił w przypadku śmiechu Sary, smutnego końca historii Izaaka i smutnego początku historii Jakuba. On ujawnia z życia swoich jedynie to, co może Go wielbić, a wielbić Go może tylko wiara! Jest rzeczą niemożliwą, aby jednocześnie mieć dwie ojczyzny. Obietnica niebiańskiego miasta uczyniła zatem z Abrahama i jego bliskich osiadłych przybyszów w tej ziemi. Nie lękali się, aby to wyznać (wiersz 13; 1. Mojż. 23,4), ale także potwierdzili te słowa, zamieszkując pod namiotami (2. Kor. 4,18; 5,1). Nie wstydzili się swego Boga, dlatego też i On się ich nie wstydził. Mieli prawo, aby wzywać imienia Boga Abrahama, Izaaka i Jakuba. A ty, czytelniku? Czy masz prawo, aby wołać do Niego „Mój Boże!”? ",
        "bookID": 19,
        "verseRange": "11,8–11,16"
    },
    {
        "id": 628,
        "title": "List do Hebrajczyków 11,17–31",
        "text": "Ofi arowanie Izaaka dowodzi, iż Abraham wierzył w zmartwychwstanie (por. Rzym. 4,17) i że miłował on Boga bardziej niż swego jedynego, tak upragnionego syna. Laska była milczącym świadkiem wydarzeń w życiu Jakuba. Była nieodzownym rekwizytem pasterza, następnie podporą dla pielgrzyma i chromego, i wreszcie przedmiotem towarzyszącym chwalcy (wiersz 21). Śledząc natomiast życie Izaaka można by rzec, iż jego poznanie dotyczące niektórych sytuacji, jak i podjęte kroki, były czasem zbyt późne. Mówiąc o historii Józefa, z pewnością można by przywołać inne, ważniejsze fakty z jego życia, niż owo proste polecenie dotyczące jego kości. Lecz każdy z tych patriarchów oświadcza na swój sposób, że pewnie oczekiwał rzeczy przyszłych. Mojżesz odrzuca, ...wybiera, ...rozsądza, gdyż patrzy na zapłatę (zob. 10,35). On opuszcza, ...nie obawia się, ...trzyma się mocno Tego, który jest niewidzialny. Wiara jest jedynym kryterium mogącym ocenić wartość i trwałość każdej rzeczy. Ale jest ona jednocześnie wewnętrzną energią, która czyni wierzących zdolnymi do triumfowania zarówno nad przeszkodami (gniew króla, Morze Czerwone, Jerycho), jak i nad pokusami (rozkosze grzechu, bogactwo Egiptu). Tak, wiara ma w sobie pełnię energii i światłości do działania! O ile przykład Mojżesza może wydawać się zbyt wyszukany i wzniosły, o tyle niech będzie dla nas zachętą postawa mieszkanki Jerycha o imieniu Rahab. W jakich okolicznościach byśmy się nie znaleźli, pamiętajmy: Bóg zawsze i wszędzie oczekuje widzialnego owocu naszej wiary! ",
        "bookID": 19,
        "verseRange": "11,17–11,31"
    },
    {
        "id": 629,
        "title": "List do Hebrajczyków 11,32–40 i 12,1–3",
        "text": "Począwszy od wiersza 32 mowa jest o Kanaanie. Znajdziemy tam sędziów, królów, proroków – wielki obłok otaczających nas świadków, którzy żyli przed nami i którzy nas oczekują, aby wejść w posiadanie przyobiecanych rzeczy (wiersze 39–40). Poprzez najmroczniejsze nawet dzieje historii pochodnia wiary, przechodząc z rąk do rąk, nigdy nie uległa zgaszeniu. Jedynie sam Bóg zna listę zapomnianych męczenników i On ją ujawnia. „Każdy zapisuje swą własną kartę, na której wczytywana jest skala naszej wierności”. Armia wiary liczy rzesze wywiadowców (rozdział 11) i znamienitego wodza. My jesteśmy tylko strażą. Dzisiaj nadeszła kolej na nas, aby zaangażować się w te zawody. Co jest potrzebne, aby dobrze biec? Nie można być nadmiernie obciążonym ani utrudzonym. Wyzwólmy się więc z wszelkiego jarzma i odrzućmy zbędny bagaż. Odrzućmy także grzech, ową sieć, w którą niestety tak łatwo dajemy się wplątać i w której gdy już utkniemy, pozostajemy latami, karmiąc się jej odurzającym jadem. Lecz to nie wszystko! Potrzebujemy jeszcze jednej rzeczy – nie dającego się odeprzeć magnesu, który pchałby nas naprzód! Utkwijmy nasz wzrok w Jezusie, przewodniku i wzorze życia z wiary, w jej wodzu i dokończycielu! On także miał przed sobą cel – większy niż krzyż, niż hańba, niż swoje cierpienie. Była nim obfi tość w radości, która musiała być ukoronowaniem życia człowieka wiary (Ps. 16,11). ",
        "bookID": 19,
        "verseRange": "11,32–11,40"
    },
    {
        "id": 630,
        "title": "List do Hebrajczyków 12,4–17",
        "text": "Każde dziecko w swej rodzinie jest poddawane rodzicielskiemu wychowaniu. I choć wpajanie istotnych zasad w toku tego wychowania jest często przyczyną przelania niejednej łzy, to gdy dziecko dorośnie, jest zwykle wdzięczne za dyscyplinę i właściwe wzorce, jakie mu wpojono. O ileż bardziej my, będąc synami i córkami Boga, musimy poddawać się Jego nieuniknionym wskazówkom i niezbędnemu karceniu, które przecież zawsze mają na względzie nasze dobro, gdyż święty Bóg chce kształtować swoje dzieci na swój obraz (wiersze 8 i 10). Ale karcenie może także doprowadzić do dwóch przeciwnych reakcji. Pierwsza z nich polega na odrzuceniu dyscypliny i zlekceważeniu jej, podczas gdy powinna być ona ćwiczeniem, w wyniku którego widząc nasz błąd skłaniamy się do osądzenia siebie samych przed Panem lub w pokorze poszukujemy powodu, dla którego Ojciec zsyła na nas dane doświadczenia (Joba 5,17). Druga reakcja to niebezpieczeństwo upadku na duchu (por. wiersz 5; Efez. 3,13). A zatem pamiętajmy o imieniu, jakie dane jest doświadczanemu chrześcijaninowi: Ten, „kogo Pan miłuje” (wiersz 6). Dążmy nieustannie do pokoju ze wszystkimi ludźmi, ale uważajmy, aby nie działo się to kosztem naszej świętości (wiersz 14). Nie zapominajmy o tym, że jesteśmy przedmiotem łaski i usuwajmy z naszych serc korzenie goryczy (dosł.: zarodki trucizny). Początkowo ukryte, wcześniej czy później objawią się, o ile nie będą w porę osądzone (5. Mojż. 29,18). Ezaw, który w poprzednim rozdziale nie został wymieniony wraz ze swoją rodziną, w tym rozdziale jest wspomniany ku swemu wiecznemu zawstydzeniu. Oby nikt z nas nie był do niego podobny! ",
        "bookID": 19,
        "verseRange": "12,4–12,17"
    },
    {
        "id": 631,
        "title": "List do Hebrajczyków 12,18–29",
        "text": "W 12 rozdziale ukazany jest kontrast pomiędzy tym, co oferował ZAKON, a tym, co chrześcijanin posiada w CHRYSTUSIE. Straszną górę Synaj Bóg zastąpił łaską podczas przyszłego panowania Mesjasza (Ps. 2,6), lecz dziecko Boże otrzymuje daleko wspanialsze błogosławieństwa. Jest zaproszone, aby wspinać się po urwistych zboczach tej góry łaski i sięgać przez wiarę do „miasta Boga żywego” – niebiańskiego Jeruzalem – i pozdrawiać jego mieszkańców. Spotyka miriady aniołów, następnie uroczyste zgromadzenie pierworodnych, tj. Kościół. Na szczycie góry sam Bóg, „sędzia wszystkich”, przyjmuje je jako wykupione przez swego Syna. Schodząc w dół, do stóp góry, Bożego fundamentu wszelkiej chwały znajduje sprawiedliwych, którzy dla swej wiary zdobyli chlubne świadectwo (rozdział 11), i Jezusa, orędownika nowego przymierza, zapieczętowanego swą własną krwią. Właśnie „tam jest moje mieszkanie”– jak mówi jedna z pieśni. O ile wszystkie rzeczy doczesne i znikome są przeznaczone na zagładę i z trzaskiem przeminą, ja odziedziczę królestwo niewzruszone, bo moje imię jest zapisane w niebie (Łuk. 10,20). Ale ta sama łaska, która umożliwia mi wstęp do nieba, już TU I TERAZ pozwala mi na sprawowanie służby świętemu Bogu. Nie w sposób, który dla mnie byłby przyjemny, ale w taki, aby ON miał w nim upodobanie. Cześć względem Jego osoby i bojaźń przed uczynieniem jakiegokolwiek kroku, który mógłby mu się nie podobać, zachowają mnie na ścieżce Jego woli. ",
        "bookID": 19,
        "verseRange": "12,18–12,29"
    },
    {
        "id": 632,
        "title": "List do Hebrajczyków 13,1–16",
        "text": "Miłość braterska może być okazywana na wiele sposobów. Może to być gościnność, która obraca się ku pożytkowi dla tego, który ją okazuje (wiersz 2), jak również życzliwość i współczucie, które identyfi kują się z tymi, którzy cierpią (wiersz 3; rozdział 10,34) bądź doznają radości, czy też dobroczynność, w której sam Bóg ma upodobanie (wiersz 16). Niestety, również i skąpstwo ma wiele twarzy. A więc można miłować pieniądze, które się posiada, ale także osobę, którą pragnie się mieć. Nauczmy się być zadowolonymi z tego, co mamy obecnie. A co do potrzeb bądź niebezpieczeństw dnia jutrzejszego, oprzyjmy się „pełni ufności” na wierności Pana (wiersz 6; Mat. 6,31–34). Ten, który jest naszą pomocą, nie może się zmienić. „Ale tyś zawsze ten sam”– mówi nam Hebr. 1,12, zaś 13,8 uzupełnia tę myśl: „Jezus Chrystus wczoraj i dziś, ten sam i na wieki”. Jeśli On nam wystarczy, wówczas różne obce nauki nie będą w stanie nas zwieść (wiersz 9). Z Nim będziemy gotowi, by opuścić pole religijnego formalizmu (por. 2. Mojż. 33,7) i pójść tylko za Nim, tam, gdzie Jego obecność jest nam przyobiecana. On złożył największą ofi arę. Naszym przywilejem jest w zamian ofi arować Bogu nie tylko niedzielę, ale także codzienne, nieustanne ofi ary pochwalne, owoce naszych warg, które najpierw dojrzewają w naszych sercach. ",
        "bookID": 19,
        "verseRange": "13,1–13,16"
    },
    {
        "id": 633,
        "title": "List do Hebrajczyków 13,17–25",
        "text": "Mieliśmy wielu wiernych wodzów. Zachowajmy ich w naszej pamięci, naśladujmy ich wiarę i czytajmy ich pisma (wiersz 7). Lecz także dzisiaj Bóg daje nam przewodników (wiersz 17 i 24). Jaka jest nasza powinność względem nich? Być im posłusznymi i modlić się za nimi (wiersz 18). Przyczyniać się do tego, aby ich służba była sprawowana z radością. Oni to „czuwają nad duszami naszymi”. Ponadto mamy przyjmować skierowane przez nich słowa napomnienia (wiersz 22). Oby jednak nade wszystko żaden z tych cennych sług Bożych nie stał się centrum naszego zainteresowania w takim stopniu, że zaczniemy tracić z oczu wielkiego pasterza owiec. To On i jedynie On położył za nie swe życie, a teraz prowadzi je poza obóz ludzkiej religii. I tak oto wszyscy chrześcijanie stanowią jedno stado, mając na swym czele jednego pasterza (Jana 10, 4,16). Poprzez kolejne strony tego listu, jeden po drugim usuwane są elementy judaizmu, a zastępowane są chwalebnymi, chrześcijańskimi prawdami. Wszystkie one mają swój fi nał w Jezusie Chrystusie. Przez Niego, wyposażeni we wszelkie dobro, mamy spełniać Jego (tj. Bożą) wolę, czyniąc to, co jest Mu miłe przez Jezusa Chrystusa. Bóg uwalnia chrześcijanina z wszelkich więzów, by przywiązać go do swego zmartwychwstałego i uwielbionego Syna. Oczekując Jego rychłego przyjścia, niech niniejszy list nauczy nas przez wiarę wpatrywać się w Jego osobę (rozdział 12,2). ",
        "bookID": 19,
        "verseRange": "13,17–13,25"
    },
    {
        "id": 634,
        "title": "List Jakuba 1,1–12",
        "text": "Jakub zwraca się do swoich braci, chrześcijan pochodzących z Żydów, którzy jeszcze nie porzucili całkowicie starych zwyczajów. On wzywa ich, aby doświadczenie swojej wiary potraktowali jako prawdziwą radość. Te dwa słowa na pierwszy rzut oka do siebie nie pasują, jednak w życiu niektórych hebrajskich wierzących były one rzeczywistością (zob. Hebr. 10,34). Słowa Jakuba łączą się z wyjaśnieniem Pawła: …chlubimy się też z ucisków, wiedząc, że ucisk wywołuje cierpliwość (Rzym. 5,3; por. Kol. 1,11). Inne przeciwieństwo zauważymy, kiedy wyrażenie „wytrwałość” lub „oczekiwanie na coś, czego się nie posiada” powiążemy z wyrażeniem Jakuba nie mający żadnych braków. To, czego może nam brakować, to nie tylko ziemskie dobra, lecz przede wszystkim mądrość. Prośmy więc o nią Pana tak, jak to uczynił młody Salomon (1. Król. 3,9). Nawet najbiedniejszemu chrześcijaninowi niczego nie brakuje, gdyż posiada Pana Jezusa. Bogaty może się cieszyć ze swojego poniżenia, gdyż przeminie jak kwiat trawy, pamiętając o Tym, który uniżył się i pozwolił się przybić do krzyża. Nie zazdrośćmy bogatym, a dążmy raczej do tego, aby zdobyć koronę żywota. Będzie ona nagrodą dla tych, którzy wytrwają w doświadczeniu – dla tych, którzy go miłują (w. 12b). ",
        "bookID": 20,
        "verseRange": "1,1–1,12"
    },
    {
        "id": 635,
        "title": "List Jakuba 1,13–27",
        "text": "W wierszach 2 i 12 użyte jest słowo „próba”. Bóg zsyła ją dla naszego dobra i dla naszej radości. W wierszu 13 spotykamy natomiast słowo „pokusa”. Pochodzi ona od złego. Ona nas pociąga i nęci. Bóg tak nie czyni. Od Ojca światłości nie może pochodzić nic, co ma związek z ciemnością (por. 1 Jana 1,5). Bóg, który posłał nam swojego jedynego Syna, zsyła nam wszelki datek dobry (por. Rzym. 8,32). To w nas tkwi źródło zła – złe myśli pociągają za sobą niewłaściwe słowa i uczynki. Nie wystarczy jednak być tego świadomym, gdyż wtedy stajemy się podobni do człowieka, który zauważył w lustrze, że jest brudny, ale się nie umył. Takim lustrem jest Słowo Boże – ono pokazuje człowiekowi, kim on jest i uczy go, co jest dobre, natomiast od niego zależy, czy będzie czynił dobrze (zob. Jak. 4,17). W czym objawia się prawdziwa pobożność, która może być przyjęta przez Boga? Nie w pustych ceremoniach, które ludzie nazywają religią. Ona wynika ze stanowiska, które otrzymaliśmy od naszego Pana: jesteśmy „na świecie”, ale nie jesteśmy „ze świata”, dlatego powinnyśmy pozostać czystymi (w. 27; por. Jana 17,11.14.16). ",
        "bookID": 20,
        "verseRange": "1,13–1,27"
    },
    {
        "id": 636,
        "title": "List Jakuba 2,1–13",
        "text": "Nie jesteśmy świadomi tego, jaki wielki wpływ mają na nas wartości tego świata: pragnienia posiadania, osiągnięcie wysokiej pozycji społecznej czy wysokiego stanowiska. Nawet Samuel musiał się nauczyć, aby nie patrzeć na rzeczy zewnętrzne: „Człowiek patrzy na to, co jest przed oczyma, ale Pan patrzy na serce” (1. Sam. 16,7). Czy wiemy, do czego doprowadziło naród żydowski kierowanie się ludzkimi kryteriami? Do pogardzenia i odrzucenia Syna Bożego, gdyż On przyszedł na świat jako biedny człowiek (2. Kor. 8,9). Jeszcze dzisiaj to piękne określenie „chrześcijanin” („chrystianin”) jest powszechnie wyśmiewane i pogardzane. Lecz ci, którzy są tak określani, ci biedni, ci odrzuceni przez świat, są przez Pana przeznaczeni do dziedziczenia Królestwa (w. 5; Mat. 5,3). Ich obowiązuje „królewskie przykazanie”, tzn. przykazanie Króla (w. 8). Jeśli pęknie jedno ogniwo łańcucha, cały łańcuch staje się nieużyteczny. Jeśli ktoś przestępuje przykazanie miłości, ten przestępuje cały zakon. Wszyscy okazaliśmy się winnymi, zwiedzonymi przez grzech. Lecz Bóg odebrał sobie większą chwałę przez to, że okazał nad nami swoje miłosierdzie, niż gdyby nas osądził. Miłosierdzie postawiło nas teraz pod innym zakonem – zakonem wolności. Jest to wolność nowej natury, która znajduje radość w posłuszeństwie Bogu (1. Piotra 2,16). ",
        "bookID": 20,
        "verseRange": "2,1–2,13"
    },
    {
        "id": 637,
        "title": "List Jakuba 2,14–26",
        "text": "Niektórzy uważali, że pouczenia Jakuba są sprzeczne z nauką Pawła (np. Rzym. 4). W rzeczywistości każdy z nich ukazuje tę samą prawdę z innej strony. Paweł pisze, że wiara wystarcza, aby być usprawiedliwionym przez Boga. Natomiast Jakub wyjaśnia, iż uczynki są konieczne, aby ludzie widzieli, że jesteśmy usprawiedliwieni (w. 24; 1 Jana 3,10). Uczynki nie są korzeniem, lecz owocem drzewa, który pozwala nam ocenić jego stan (Mat. 7,16–20). Nasza wiara może być widziana jedynie przez uczynki. Prądu elektrycznego także nie widać, lecz funkcjonowanie lampy lub silnika elektrycznego dowodzi tego, że płynie on w przewodach elektrycznych. Wiara jest aktywną zasadą (w. 22), wewnętrzną energią, która wprawia w ruch serce wierzącego. Paweł i Jakub ilustrują przedstawione pouczenie tym samym przykładem – przykładem życia Abrahama, do którego Jakub dodaje jeszcze Rahab. Według ludzkiej oceny Abraham był wyrodnym ojcem, który chciał zabić własnego syna, zaś Rahab kobietą lekkich obyczajów, która zdradziła własny naród. Ich postępowanie może nie być zrozumiane przez ludzi, jednak było ono następstwem ich wiary, która sprawiła, że całkowicie poświęcili się Bogu. Może i ty kiedyś wyznałeś, że jesteś wierzący. Czy jednak pokazujesz to swoimi uczynkami? ",
        "bookID": 20,
        "verseRange": "2,14–2,26"
    },
    {
        "id": 638,
        "title": "List Jakuba 3,1–18",
        "text": "Tak, jak wiara w końcu ujawni się przez uczynki, tak też nieczyste serce wcześniej czy później okaże się w wypowiedzianych słowach. Każda maszyna parowa posiada zawór, przez który uchodzi nadmiar pary. Kiedy nie osądzamy w sobie zła, wtedy wzrasta w nas „ciśnienie” i zdradzamy stan swojego serca przez słowa, których nie jesteśmy w stanie powstrzymać. Oby Pan raczył pohamować nasz „nieczysty język” (Izaj. 6,5) i wskazał nam źródło jego zła, czyli to, czym napełniamy nasze serca (Mat. 12,34; 15,19; Przyp. 10,20). On żąda od nas odłączenia rzeczy drogocennych od pospolitych, abyśmy mogli być Jego ustami (Jer. 15,19). Jest różnego rodzaju mądrość. Ta pochodząca z góry jest dana od Ojca światłości tak, jak każdy dar doskonały (1,17). Można ją rozpoznać dzięki jej cechom: jest czysta, nie postępuje według własnej woli, objawia się przez dobre uczynki. Za każdym razem, kiedy chcemy zrobić z naszego języka niewłaściwy użytek, powinniśmy przypomnieć sobie następujące wiersze mówiące o: kłótliwości i kłamstwie (3,14), obmawianiu (4,11), chełpliwości (4,16), narzekaniu jeden na drugiego (5,9), przeklinaniu i przysięganiu (5,12, Efez. 4,29; 5,4). Jakże często nie pamiętamy o tym i czynimy te złe rzeczy! ",
        "bookID": 20,
        "verseRange": "3,1–3,18"
    },
    {
        "id": 639,
        "title": "List Jakuba 4,1–12",
        "text": "Spór pomiędzy dziećmi Bożymi nie tylko ujawnia, jakie z każdy z nich zajmuje stanowisko, ale także jest przeszkodą do wysłuchania ich modlitw (Mar. 11,25). Mogą być dwa powody, dla których nic nie otrzymujemy. Pierwszy, że o nic nie prosimy, „każdy bowiem, kto prosi, otrzymuje” (Mat. 7,8). Drugi, że źle prosimy. Nie chodzi tutaj o jakąś formę modlitwy, gdyż w każdym przypadku „…nie wiemy bowiem, o co się modlić, jak należy…” (Rzym. 8,26), lecz o jej cel. Czy prosimy o coś, co sprawi, że Pan zostanie uwielbiony, czy raczej o to, co zaspokoi nasze pożądliwości? Jest to podstawowa zasada: jeśli miłujemy świat, zdradzamy sprawy Boże, ponieważ świat sprzeciwił się Jemu, gdy ukrzyżował Syna Bożego. Neutralność w tej kwestii nie jest możliwa (Mat. 12,30). Pożądliwości i namiętności są magnesem, przez który przyciąga nas świat. Lecz Bóg tym, którzy są jego, daje o wiele więcej niż może zaoferować świat – większą łaskę (w. 6; Mat. 13,12). Jeśli ktoś nauczył się od Pana pokory i łagodności, może jej zażywać (Mat. 11,29). Aby doznać mocy łaski, należy najpierw doświadczyć swojej własnej słabości (w. 8–9; por. Joel 2,12–13). ",
        "bookID": 20,
        "verseRange": "4,1–4,12"
    },
    {
        "id": 640,
        "title": "List Jakuba 4,13–5,6",
        "text": "Ci, którzy snują jakieś plany (w. 13–15; Izaj. 56,12) i ci, którzy gromadzą ziemskie dobra (5,1–6), to przeważnie ci sami ludzie (Łuk. 12,18–19). Zarówno jedni, jak i drudzy, nie wiedzą, co to jest życie z wiary. Rozporządzanie własną przyszłością jest niczym innym, jak stawianiem swojej woli w miejsce woli Bożej. Jest to wręcz niewiara, z której wynika, że nie oczekujemy rychłego przyjścia Pana. Jeśli chodzi o bogactwo, jest to szczególnie smutne, gdyż gromadzimy je w „ostatecznych dniach”. Niepewność z nim związana (np. spadek wartości pieniądza, możliwość nagłego bankructwa) dowodzi, że jest ono przemijające – złoto i srebro śniedzieją (Ps. 52,9). Dlatego Pan poleca: Uczyńcie sobie sakwy, które nie niszczeją, skarb niewyczerpany w niebie, gdzie złodziej nie ma przystępu, ani mól nie niszczy (Łuk. 12,33). Korzystanie z ziemskich bogactw zawsze prowadzi do zatwardziałości serca – zarówno wobec Boga, jak i wobec ludzi. Wobec Boga, gdyż tracimy poczucie zależności od Niego i nie widzimy, jacy jesteśmy naprawdę (Obj. 3,17). Wobec ludzi, gdyż nie umiemy zrozumieć tych, którym brakuje podstawowych rzeczy (Przyp. 18,23). ",
        "bookID": 20,
        "verseRange": "4,13–5,6"
    },
    {
        "id": 641,
        "title": "List Jakuba 5,7–20",
        "text": "Jesień to czas pracy w polu i ogrodzie i czas zbiorów. Jednak zanim one nastąpią, musi upłynąć osiem miesięcy, aby pod wpływem słońca, deszczu i ciepła plony dojrzały. Ile cierpliwości musi okazać rolnik! Chciejmy uczyć się tej cierpliwości od naszego Pana Jezusa, bo przyjście Pana jest bliskie. Pamiętajmy także o źródłach naszej siły: w czasie radości – śpiewając pieśni pochwalne, a w czasie ucisku – zanosząc nieustanne modlitwy wiary. Czy wiemy, jak wiele może uczynić modlitwa (Jana 9,31)? Wiersze 14–16 dotyczące uzdrowienia są często w dzisiejszym chrześcijaństwie niewłaściwie interpretowane i wykorzystywane. Staną się jednak jasne, jeśli zrozumiemy, że chrześcijanin posłuszny Bogu będzie raczej prosił o przyjęcie Bożej woli w swoim życiu niż wszelkimi sposobami zabiegał o uzdrowienie. Pod koniec tego listu czytamy, jak ważne jest, aby w miłości pomagać sobie nawzajem: wyznając sobie przewinienia (nie swojemu spowiednikowi, jak to jest w niektórych religiach), modląc się jedni za drugimi, wspierając się w upadku. List Jakuba nie przekazuje nam wiele nauki, lecz raczej praktyczne wskazówki dotyczące naszego życia. Dałby Bóg, abyśmy nie byli słuchaczami, którzy zapominają, lecz wykonawcami słowa (1,25). ",
        "bookID": 20,
        "verseRange": "5,7–5,20"
    },
    {
        "id": 642,
        "title": "Pierwszy List Piotra 1,1–7",
        "text": "Swój pierwszy list skierował apostoł Piotr do wierzących, którzy z powodu swego pochodzenia i przynależności do narodu żydowskiego, byli w rozproszeniu. Pierwsze 12 wierszy tego rozdziału jest pewnego rodzaju wstępem opisującym stanowisko i dział tych, którzy żyjąc na tej ziemi uwierzyli w Pana Jezusa. Chociaż każdy wykupiony jest obcym w tym świecie, to może o sobie powiedzieć: Jestem wybrany dzięki nieograniczonej łasce Bożej. Mój dom znajduje się w niebie, a ta nadzieja wierzącego jest absolutnie pewna, ponieważ opiera się na zmartwychwstałym, a przebywającym teraz w niebie Chrystusie. Na tym polega jej niewzruszoność. Skoro nasze dziedzictwo w niebie jest pewne i zachowane dla nas, to i my sami na tej ziemi zostaniemy zachowani przez wiarę. To nie oznacza jednak, że nie będziemy przechodzić przez różne doświadczenia. Bóg je nam zsyła, by wypróbować naszą wiarę i ukazać, jaka jest jej wartość. Czy zastanawiamy się, dlaczego tak się dzieje? Czy dopiero wówczas, gdy nasza wiara zostaje poddana próbie, nieraz ciężkiej, to poddajemy się Bogu, cierpliwie znosząc to wszystko? Bóg pragnie, abyśmy byli stali we wierze, również wtedy, gdy atakuje nas nieprzyjaciel. Wówczas bowiem ujawnia się nasze zaufanie i zależność od Niego. Nie załamujmy się pod ciężarem doświadczenia, gdyż trwa ono jedynie przez pewien czas – tak długo, jak to jest konieczne. W dniu objawienia się naszego Pana w chwale, ujrzymy też naszą zapłatę za okazaną Mu wierność i za wytrwałość w doświadczeniach. ",
        "bookID": 21,
        "verseRange": "1,1–1,7"
    },
    {
        "id": 643,
        "title": "Pierwszy List Piotra 1,8–12",
        "text": "Żyjąc na tej ziemi i przechodząc przez różne doświadczenia, skierujmy swój wzrok na Pana Jezusa. Chociaż Go jeszcze nie widzieliśmy, to wiemy, że możemy Mu w pełni zaufać i nigdy się nie zawiedziemy. Patrząc w przyszłość, możemy też cieszyć się, wiedząc, że Jego zobaczymy i już na zawsze z Nim będziemy. My oczekujemy dziedzictwa świętych, a również uwolnienia od wielu doświadczeń, słabości naszych ciał, chorób itp. Nie oczekujemy jednak na zbawienie duszy (w. 9), gdyż doznajemy już tego poprzez przez wiarę w Pana Jezusa. Od wiersza 10 apostoł pisze o naszym całkowitym odkupieniu (wyratowaniu)2 , które dotyczy naszego ciała, duszy i ducha. Tego właśnie poszukiwali prorocy Starego Testamentu. Oni prorokowali o cierpieniach Pana Jezusa, wskazując na Jego krzyż jako podstawę naszego zbawienia. Tym samym wskazywali także na jego przyszłą chwałę. Wtedy bowiem w pełni zostaniemy odkupieni. Ta dobra nowina, czyli ewangelia zbawienia, opierająca się na dziele krzyża z Golgoty, jest głoszona od zstąpienia Ducha Świętego na ziemię w dniu Zielonych Świąt aż do dnia dzisiejszego. W polskim tłumaczeniu Biblii użyte jest słowo „zbawienie” zarówno w w. 9 jak i w 10, z tą różnicą, że w wierszu 9 odnosi się ono do samej duszy. W wierszu 10 odnosi się zaś do całkowitego, kompletnego zbawienia, obejmującego także nasze ciało, które jeszcze nie jest w dosłownym sensie wyratowane.",
        "bookID": 21,
        "verseRange": "1,8–1,12"
    },
    {
        "id": 644,
        "title": "Pierwszy List Piotra 1,13–19",
        "text": "Myśląc o wspaniałej przyszłości, jaka nas oczekuje, jesteśmy wezwani, aby żyć w czujności. A zatem nie powinniśmy tak po prostu nierozważnie wprowadzać do naszego życia tego wszystkiego, co jest nam oferowane przez nasze otoczenie. Oceniając każdą sytuację, musimy zachować czujność i patrzeć na to, co jest lub pochodzi z góry. Podstawowym obowiązkiem dzieci wobec rodziców jest bycie posłusznym. W wierszu 2 oglądamy, że Pan Jezus w tym jest dla nas najlepszym przykładem. Jego całe życie było nacechowane posłuszeństwem w stosunku do Ojca. On jedynie mógł powiedzieć: „Tak mówię, jak mnie mój Ojciec nauczył” oraz „Ja zawsze czynię to, co się jemu podoba”. Gdy jeszcze nie znaliśmy Boga jako naszego Ojca, żyliśmy według własnych pożądliwości. Teraz jednak jesteśmy wzywani, aby być świętymi, czyli oddzielonymi od wszelkiego zła i aby żyć tak, jak przystoi dzieciom Ojca, który jest święty. Jaka była cena wykupienia nas ze stanu, w jakim żyliśmy? Srebro i złoto nie było wystarczające, jedynie kosztowna krew Chrystusa, Baranka bez skazy i zmazy. Jakże wysoka była cena, jaką Bóg musiał zapłacić, aby z grzeszników i buntowników uczynić nas swoimi dziećmi i obdarzyć swoją miłością – tą ceną było życie i krew Jego umiłowanego Syna. ",
        "bookID": 21,
        "verseRange": "1,13–1,19"
    },
    {
        "id": 645,
        "title": "Pierwszy List Piotra 1,20–25",
        "text": "Już przed założeniem świata, zanim Bóg cokolwiek stworzył, myślał o swoim Synu jako o Baranku. Gdy nadszedł odpowiedni czas, Chrystus przyszedł na tę ziemię jako człowiek, aby złożyć swoje życie na krzyżu i stać się Barankiem Bożym. On jedynie był w stanie zgładzić grzech świata. Od nas samych zależy, czy przyjmiemy osobiście to doskonałe odkupienie, o którym Bóg już myślał we wieczności i czy staniemy się Jego chwalcami. Jako wierzący weszliśmy w trzy relacje: w relację Ojciec – dzieci, Chrystus – wykupieni oraz brat – siostra w Chrystusie. Mając tak wysokie stanowisko, jesteśmy napominani, aby miłować jedni drugich gorąco, żarliwie. Jesteśmy to w stanie czynić jedynie wtedy, gdy nasze serca będą oczyszczone od wszelkiego zła i od egoistycznych motywów działania. Oczyszczenie następuje tylko przez posłuszeństwo prawdzie Słowa Bożego. Wierzący ludzie nie są braćmi z powodu naturalnych, ludzkich więzów krwi, lecz przez nowonarodzenie, które następuje z wody i Ducha, to znaczy przez Słowo Boże. Duch Święty działa bowiem poprzez Słowo Boże na serce i sumienie człowieka. Poprzez nowozrodzenie otrzymaliśmy nową, Bożą naturę, której istotą jest miłość, gdyż Bóg jest miłością, ale również i światłością. Posiadając tę nową naturę, jesteśmy w stanie miłować jedni drugich. Nowe życie i relacje, jakie wynikają z nowej natury, nigdy nie przemijają, jak nie przemija Słowo Boże, przez które człowiek zostaje zrodzony. To Słowo trwa na wieki. ",
        "bookID": 21,
        "verseRange": "1,20–1,25"
    },
    {
        "id": 646,
        "title": "Pierwszy List Piotra 2,1–10",
        "text": "Chociaż narodziliśmy się na nowo i posiadamy nową naturę, to jednak wciąż jesteśmy w tym ciele. O, jakże szybko budzi się w nas ta stara natura! Potrafi my udawać kogoś innego, często kieruje nami zazdrość, a to z kolei powoduje, że rozpowiadamy złe rzeczy na czyjś temat. Wszystko to przeszkadza nam okazywać wzajemną miłość w rodzinie Bożej, a następstwem tego jest również zahamowanie naszego wzrostu duchowego. Właśnie z tego względu powinniśmy zaniechać tych złych rzeczy i jako nowonarodzone niemowlęta zapragnąć mleka Słowa Bożego, a więc naszego duchowego pokarmu, który jedynie może spowodować rozwój naszego duchowego życia. Bez odpowiedniego duchowego pokarmu chrześcijanin nie będzie wzrastał, lecz wewnętrznie umierał. Ludzie wierzący, choć są pojedynczymi osobami, „żywymi kamieniami”, to dla Boga są duchowym domem Bożym, którego fundamentem, kamieniem węgielnym, jest Pan Jezus. W tym domu wszyscy wierzący jako kapłani, składają Bogu duchowe ofi ary, a są nimi dziękczynienie i chwała wznoszona z ich odkupionych serc. Niestety, wielu nie chce uznać Pana Jezusa za kamień węgielny. Wielu Nim gardzi. To dla nich będzie On skałą zgorszenia, o którą się potkną. Ale my, którzy wierzymy, mamy przed sobą ważne zadanie – musimy opowiedzieć i zaświadczyć ludziom tego świata, kim stał się dla nas PAN JEZUS. ",
        "bookID": 21,
        "verseRange": "2,1–2,10"
    },
    {
        "id": 647,
        "title": "Pierwszy List Piotra 2,11–17",
        "text": "Apostoł Piotr już na początku tego listu nazwał jego adresatów „wychodźcami” lub „obcymi” (a więc także i nas). Również to, co napisał w drugim rozdziale dotyczy nas wszystkich, dlatego, że znamy Ojca i Syna oraz że nasz prawdziwy dom znajduje się w niebie, czyli w domu Ojca, zatem z defi nicji jesteśmy tu obcy, czyli jesteśmy wychodźcami na tym świecie, bowiem nasza ojczyzna jest w niebie. W związku z tym jesteśmy wezwani, aby zachowywać się tak, jak przystało na obywateli niebiańskich. Czyńmy to, powstrzymując się od cielesnych pożądliwości i nie dając niewierzącym ludziom powodów do oskarżania nas. Jeśli jednak mimo wszystko tak czynią, to właśnie nasze dobre uczynki mają zaprzeczyć ich słowom i potwierdzić, że mówią nieprawdę. Jak więc powinien zachowywać się wierzący człowiek w stosunku do świeckich organizacji i instytucji? Z całą pewnością zupełnym zaprzeczeniem stanowiska, jakie zajmuje, będąc obcym na tej ziemi, jest branie udziału w różnego rodzaju inicjatywach i akcjach, w tym także w wyborach. Oczywiście, jak najbardziej mamy być poddani władzy, np. przełożonym w miejscu pracy czy w szkole, a mamy czynić to ZE WZGLĘDU NA PANA. Poprzez nasze podporządkowanie się wszelkiego rodzaju władzy oraz przez czynienie tego, co jest dobre (w. 15), zamykamy usta oskarżającym nas ludziom, zarzucającym nam niewłaściwe postępowanie względem władzy. Przykłady tego znajdujemy np. w Ew. Łuk. 23,14–15, Dz.Ap. 24,12–13. Ważne jest, by w relacjach z ludźmi nie czynić różnic, jest bowiem napisane „wszystkich szanujcie” (w. 17). Jeśli chodzi o wierzących, to mamy iść o krok dalej, czyli jak jest napisane – miłować braci. Odpowiednią hierarchię, kolejność podporządkowania się – najpierw Bóg, potem król czyli władza – znajdujemy również w Dz.Ap. 4,19 i 5,29. ",
        "bookID": 21,
        "verseRange": "2,11–2,17"
    },
    {
        "id": 648,
        "title": "Pierwszy List Piotra 2,18–25",
        "text": "Poprzednie wiersze były napomnieniami, które dotyczyły zachowania się wszystkich chrześcijan. Teraz natomiast Piotr kieruje swe napomnienia do konkretnej grupy ludzi, jaką są słudzy czy pracownicy, posiadający swych przełożonych, szefów itp. Właśnie oni są wzywani do podporządkowania się, co w dalszej części listu dotyczy również kobiet i młodych braci. Poddanie się obowiązuje również tych, którzy są wychodźcami, obcymi. Nawet jeśli słudzy albo poddani nie mają nad sobą miłych zwierzchników czy przełożonych, i być może są przez nich nawet szykanowani, jednak nie powinni się buntować, ale ze względu na swoje sumienie znosić to utrapienie (w. 19). Wszystko to z całą pewnością nie jest łatwe do znoszenia, ale wytrwanie w takim ciężkim położeniu i niesprzyjających okolicznościach i jeszcze czynienie dobra, jest postawą podobającą się Bogu. Właśnie w tak trudnych sytuacjach możemy iść za przykładem naszego Pana, odzwierciedlając coś z Jego istoty, a tym samym sprawiając radość naszemu Bogu. Naszym powołaniem jest nie tylko to, by być w chwale Chrystusa, lecz również to by na drodze do tego celu wstępować w Jego ślady. On, będąc bez grzechu, wiele wycierpiał podczas swego życia na ziemi, ale nigdy nie walczył o swoje prawa. Jedynie Bóg był Jego pomocą, Jemu się oddał całkowicie. Gdy został oskarżony i skazany na śmierć, milczał, powierzając wszystko swojemu Bogu. (Mat. 26,63; 27,12–14; Łuk. 23,9). A jak jest w naszym życiu? ",
        "bookID": 21,
        "verseRange": "2,18–2,25"
    },
    {
        "id": 649,
        "title": "Pierwszy List Piotra 3,1–7",
        "text": "Kolejne napomnienia kieruje apostoł do wierzących małżonków. Podstawową cechą każdej wierzącej kobiety powinno być poddanie się swojemu mężowi. Gdy postępuje ona zgodnie z tą zasadą, to nawet jeśli uwierzyła w trakcie małżeństwa i ma niewierzącego męża, jej zachowanie będzie miało na niego ogromny wpływ. Gdyby jej mąż był daleki od uwierzenia Słowu Bożemu, przyglądając się postawie i zachowaniu swojej żony, zostanie przez nie pozyskany. By życie małżeńskie było zgodne i harmonijne, małżonkowie muszą mieć świadomość, że Bóg ich widzi. Z tego właśnie względu żona nie powinna się stroić i nadążać za modą i stylem tego świata, aby podobać się ludziom. Prawdziwa chrześcijanka powinna raczej myśleć o tym, na co patrzy Bóg, a On patrzy na wewnętrznego człowieka, zatem powinno cechować ją łagodne i ciche usposobienie. Bogobojne niewiasty Starego Testamentu, które ufały Bogu, mogą być dla chrześcijanek wzorem do naśladowania. Wierzących mężów powinna cechować wyrozumiałość wobec żon oraz wyczucie pewnych sytuacji. Bóg bowiem wyjaśnia nam, że kobieta jest słabszym naczyniem, dlatego należy ją szanować. Co do stanowiska przed Bogiem, pomiędzy mężczyzną a kobietą nie ma żadnej różnicy, oboje są bowiem dziedzicami łaski Bożej. Jeśli jednak mąż chrześcijanin nie traktuje swej żony w należyty, wskazany przez Boga sposób, to jego modlitwy nie zostaną wysłuchane. Jak mąż może mieć wolność i pokój w modlitwie, gdy z powodu niego nie ma w rodzinie dobrych relacji? ",
        "bookID": 21,
        "verseRange": "3,1–3,7"
    },
    {
        "id": 650,
        "title": "Pierwszy List Piotra 3,8–16",
        "text": "Świat wokół nas pełen jest kłótni i niezgody. Wierzący powinni jednak być wobec siebie jednakowo usposobieni oraz okazywać sobie nawzajem szacunek o miłość. To z kolei możliwe jest tylko wtedy, gdy każdy z nas przyjmie pokorną postawę, tak jak czynił to Pan Jezus. Nigdy nie myślał On o sobie, lecz zawsze o innych, okazując im doskonałe współczucie. Nigdy też nie czynił niczego przez wzgląd na siebie ani nie odpłacał złem za zło. On błogosławił tych, o których musiał powiedzieć: „Oddają mi złem za dobre, a nienawidzą za miłość moją” (Ps. 109,5). W wierszach 10–13 jest mowa o tym, w jaki sposób działa Bóg. Bez względu na osobę On chroni i błogosławi tych, którzy czynią dobro, a karci tych, którzy dopuszczają się zła. Łaska Boża, której doświadczył każdy wierzący, nie wyklucza suwerennego Bożego działania wobec nas, bowiem również wierzący będzie zbierał to, co zasiał. Dlaczego zatem, tak wielu cierpi, choć gorliwie trzymają się dobrego? A dlaczego tak wielu, którzy jawnie grzeszą przeciwko Bogu, nie ponosi kary? Bóg wielokroć nie wkracza bezpośrednio w nasze życie, nie karze od razu, ale działa tak, abyśmy mogli się czegoś nauczyć! On również wynagradza nam to, że chcemy czynić dobro, ale nie w materialny sposób, lecz przez duchowe błogosławieństwa. Musimy wierzyć, że Bóg działa również wtedy, gdy nie widzimy tego gołym okiem. Żyjemy w złym, wrogim nam świecie, dlatego często jako chrześcijanie będziemy cierpieć z powodu sprawiedliwości. ",
        "bookID": 21,
        "verseRange": "3,8–3,16"
    },
    {
        "id": 651,
        "title": "Pierwszy List Piotra 3,17–22",
        "text": "Zdarza się, że my, wierzący, cierpimy niekiedy za dobre uczynki. Zdajemy sobie sprawę z tego, że niektórzy ludzie są wobec nas wrogo usposobieni i mogą sprawiać nam przykrość. Pamiętajmy jednak, że Bóg dopuszcza pewne rzeczy. Natomiast bardzo smutnym faktem jest, gdy wierzący ponosi sprawiedliwą karę za złe czyny, jakich się dopuścił. Jest to wielką zniewagą dla Pana, który cierpiał na krzyżu za nasze grzechy i wszelkie zło, wyzwalając nas z mocy grzechu i dając nam życie wieczne. Ten doskonały i niepojęty dla nas fakt, że Chrystus przez swoją śmierć i zmartwychwstanie otworzył nam drogę, aby nas przyprowadzić („przywieść” w. 18) do Boga, jest tu ukazany w dwojaki sposób. Po pierwsze mowa jest o potopie. Noe głosił nadchodzący sąd i drogę ratunku przed nim. Niestety, większość ludzi mu nie uwierzyła i zginęła w wodach sądu Bożego. Tylko 8 dusz zostało uratowanych i zamieszkało na oczyszczonej przez sąd ziemi. Podobnie było wtedy, gdy apostoł pisał ten list – większość Żydów nie uwierzyła ewangelii o Jezusie Chrystusie i dla nich nastąpił sąd przez zburzenie Jerozolimy. Tylko niewielu z nich przyjęło Pana Jezusa i musiało z tego powodu cierpieć. Drugim przykładem jest chrzest. Poprzez zanurzenie w wodzie ten, który się chrzci, ogłasza, że skończył już ze starym życiem. Tym samym staje po stronie wzgardzonego i odrzuconego przez świat Pana Jezusa, uznając Go swoim Panem i dzieląc z Nim zmartwychwstałe życie. ",
        "bookID": 21,
        "verseRange": "3,17–3,22"
    },
    {
        "id": 652,
        "title": "Pierwszy List Piotra 4,1–6",
        "text": "Pan Jezus jako człowiek wiele wycierpiał na tej ziemi ze strony ludzi, ponieważ nigdy nie pobłażał grzechowi. On sam był absolutnie bez grzechu, nie miał też grzesznej natury, jaką my posiadamy. Było jednak wiele różnych rzeczy, które nie pochodziły z Niego, a mogły odwieść Go z drogi posłuszeństwa względem woli Ojca. Były to m. in. ataki ze strony grzeszników czy szatana, zarzuty dotyczące więzi rodzinnych Pana, niezrozumienie ze strony uczniów, a w końcu sama moc śmierci. On stawił czoła tym próbom i wolał raczej umrzeć niż być nieposłusznym Ojcu. Tak i my powinniśmy również zrozumieć, że lepiej jest cierpieć niż zgrzeszyć. Jeśli ulegniemy jakiemuś cielesnemu pożądaniu, to być może nasze ciało wcale na tym nie ucierpi, ale będziemy musieli ponieść konsekwencje grzechu, jaki popełniliśmy. W rozważanym fragmencie apostoł Piotr zachęca nas, aby obecny czas, czyli po naszym nawróceniu, nie poświęcać ludzkim pożądliwościom, lecz żyć według woli Bożej. Niewierzący ludzie, którzy nas otaczają, będą zdziwieni wieloma rzeczami w naszym życiu – tym, że nie żyjemy już w sposób, w jaki żyliśmy kiedyś, korzystając z przyjemności tego świata. Czasem będziemy musieli odrzucić ich zaproszenia na jakieś święto czy uroczystość. Może to zostać źle zrozumiane przez innych i będziemy posądzeni o złośliwość, co nie powinno nas jednak martwić. Zostawmy po prostu tą sprawę Bogu. Jemu nie jest też obojętne, co ludzie mówią na temat Jego dzieci, Jego własności. On widzi także bezbożne życie ludzi niewierzących i jest gotowy, aby sądzić żywych i umarłych. Wtedy każdy człowiek będzie musiał przyjąć Jego osąd i uznać Jego władzę.",
        "bookID": 21,
        "verseRange": "4,1–4,6"
    },
    {
        "id": 653,
        "title": "Pierwszy List Piotra 4,7–11",
        "text": "W wierszu siódmym apostoł Piotr podsumowuje to, co powiedział o zachowaniu i stosunku wierzącego względem świata. Żyjemy w świecie pełnym bezbożności i coraz większej niemoralności, gdzie człowiek wierzący przechodzi przez różne cierpienia. Jednak wciąż pamiętajmy, że przybliża się koniec wszystkiego i niewierzących czeka sąd, a wierzących wieczne błogosławieństwo. To tym bardziej zachęca nas, abyśmy byli czujni, widząc to, co nas czeka i trzeźwi, patrząc na to, co nas otacza, a przede wszystkim byśmy trwali w modlitwie. Od wiersza 8 apostoł pisze o relacjach wśród wierzących. Mają być one nacechowane przede wszystkim miłością. Nie oznacza to obojętności względem grzechu, wręcz przeciwnie, miłość obnaża grzech, ale nie cieczy się z potknięć i błędów innych. Tam, gdzie jest miłość, może się rozwijać gościnność okazywana z radością, bez szemrania. Każdy wierzący otrzymał jakiś dar łaski, którym może służyć innym wierzącym. Ten, kto jest powołany do służby Słowem, nie ma mówić tego, co sam uważa za słuszne, ale oddać się pod kierownictwo Ducha Bożego, a wówczas będzie wiedział, czego potrzebują słuchający. Oprócz tej służby jest jeszcze wiele innych, które można pełnić wśród wierzących. Wszystko ma się dziać w mocy Ducha Świętego, który pobudza nas do podjęcia służby i daje nam siłę do jej sprawowania. Jeśli jednak będziemy to czynić nie pamiętając o naszej zależności od Boga, grozi nam niebezpieczeństwo, że na pierwszym planie znajdziemy się my, a nie Bóg. ",
        "bookID": 21,
        "verseRange": "4,7–4,11"
    },
    {
        "id": 654,
        "title": "Pierwszy List Piotra 4,12–19",
        "text": "Jak dotąd apostoł Piotr pisał o niezawinionych cierpieniach, jakie znosimy z powodu czynienia dobra (2,19) oraz ze względu na sprawiedliwość (3,14). Natomiast teraz mówi o cierpieniach dla imienia Pana Jezusa Chrystusa. Apostoł zapewnia wierzących, którzy z powodu swej bogobojności musieli cierpieć – co zdarza się i nam – że nie ma w tym nic niezwykłego. Chrystus też cierpiał na tym świecie, a Jego imię jest po dzień dzisiejszy przedmiotem pogardy. Im wierniej wierzący idzie za Panem i objawia coś z Jego istoty, tym więcej będzie ponosił cierpień, bowiem każdy, kto jest własnością Chrystusa, jest zgorszeniem dla diabła. Cierpieć jako chrześcijanin to nie jest żadna hańba. Jest natomiast czymś niewłaściwym, jeśli ktoś cierpi za zło, które wyrządził. Dlatego apostoł ostrzega nas przed tym w wierszu 15. Od ludzi tego świata Bóg zażąda zdania sprawy z ich postępowania, lecz od swoich oczekuje tego, aby żadne zło nie wkradło się w ich osobiste czy społeczne życie. Z tego powodu Jego sąd rozpoczyna się już teraz od domu Bożego (por. 1. Kor. 11,30). Trudności i ataki, które może napotkać wierzący w tym świecie, są tak duże, że nie jesteśmy w stanie przez nie przejść ani ich przezwyciężyć sami z siebie. Aby dotrzeć do celu, jesteśmy zdani tylko na Bożą moc. Jemu, naszemu Stwórcy, zawierzmy nasze dusze, gdyż On jedynie może nas w tym świecie zachować. ",
        "bookID": 21,
        "verseRange": "4,12–4,19"
    },
    {
        "id": 655,
        "title": "Pierwszy List Piotra 5,1–7",
        "text": "W kolejnym fragmencie, apostoł zwraca się zarówno do starszych, jak i do młodszych. Możemy przyjąć, że w pierwszym wierszu nie chodzi o ludzi starszych wiekiem, lecz o wierzących braci, którzy zdobyli duże doświadczenie i stali się starszymi we wierze. Właśnie do nich kierowane jest napomnienie, aby paść trzodę Bożą. „Paść” oznacza coś więcej niż jedynie dawać pokarm – to pielęgnowanie, prowadzenie i opieka, jakiej potrzebuje owca. Zwróćmy uwagę, że chodzi tu o trzodę Bożą, a nie o trzodę należącą do jakiegoś człowieka. Istnieje niebezpieczeństwo, że to zadanie będzie wykonywane z nieodpowiednim nastawieniem lub z niewłaściwych pobudek, dlatego apostoł chce przestrzec nas przed takim postępowaniem. Apostoł Piotr wzywa do tego, by być dla innych wzorem, a nie panować nad trzodą. Wszystkim, którzy to zadanie chcą wiernie wypełniać, apostoł przypomina o czekającej nagrodzie z rąk samego Pana. Młodsi bracia są napominani jeśli chodzi o ich służbę, aby byli poddani starszym. Zaś wszystkich obowiązuje zasada przyobleczenia się („owinięcia się”) w szatę pokory. Każdy przejaw pychy w życiu wierzących działa niszcząco na ich społeczność. Widzimy więc, że pokora z jednej strony chroni starszych przed chęcią panowania, natomiast młodszym pomaga w poddaniu się starszym. Bóg chciałby by Jego lud był wolny od trosk, a to jest możliwe tylko wtedy, kiedy to, co nas obciąża, w modlitwie złożymy na Niego. Ci, którzy strzegą Bożej trzody, czasem popełniają błędy, ale miłosierdzie Boże jest niewyczerpane – On zawsze troszczy się o nas. ",
        "bookID": 21,
        "verseRange": "5,1–5,7"
    },
    {
        "id": 656,
        "title": "Pierwszy List Piotra 5,8–14",
        "text": "Ostatnim rodzajem cierpień, o których pisze apostoł Piotr, są cierpienia powodowane bezpośrednim atakiem diabła. To on jest przeciwnikiem i tym, który niszczy lud Boży. Lecz Syn Boży na to się objawił, aby zniweczyć dzieła diabła (1. Jana 3,8). I chociaż moc diabła została na krzyżu zwyciężona poprzez śmierć Pana Jezusa, to jednak wyrok na nim samym nie został jeszcze wykonany. Dlatego chodzi on wkoło wierzących jak lew ryczący, chcąc zniszczyć ich wiarę i zaufanie do Boga. Piotr, pisząc te słowa, sam dokładnie wiedział, co znaczy stanąć twarzą w twarz z szatanem. Jednak jego wiara nie ustała, gdyż to sam Pan modlił się za nim. A zatem apostoł Piotr pokazuje nam w tym fragmencie, że jedynym sposobem, aby przeciwstawić się diabłu, jest mocne stanie w wierze. Opór diabła może być wielki, ale my możemy wiarą oprzeć się na Bogu, który jest łaskawy. On już nas powołał do swej chwały, a stanie się to rzeczywistością, gdy się tam znajdziemy. Zanim to jednak nastąpi, wszelkie doświadczenia i próby, przez jakie przechodzimy w tej chwili, są dla umocnienia naszej wiary. Ataki szatana sprawiają, że wierzący otrzymuje błogosławieństwo, a Bóg odbiera sobie chwałę. W swoim liście apostoł przedstawia chwałę Bożą, która jest swego rodzaju odpowiedzią na wszelkie cierpienia, jakich doznajemy na tej ziemi (zob. 1,7; 2,19–20; 4,13–14). Apostoł Piotr kończy list przypominając nam, że powodem napisania go było zapewnienie nas o prawdziwej łasce Bożej. ",
        "bookID": 21,
        "verseRange": "5,8–5,14"
    },
    {
        "id": 657,
        "title": "Drugi List Piotra 1,1–4",
        "text": "W swoim drugim liście apostoł Piotr opisuje zepsucie w chrześcijaństwie, które ma miejsce w czasach, w których żyjemy. Pojawili się błędni nauczyciele, którzy nie tylko sami żyli rozpustnie, lecz również propagowali takie postępowanie, a także naśmiewcy, którzy w swojej niewierze wyśmiewali proroctwa biblijne. Ten list jest skierowany do ludzi, którzy posiadają taką samą wiarę, jaką posiadali apostołowie, a więc do wierzących, którym przyszło żyć w tych trudnych czasach. Zanim Piotr napisze o tym, co złego dzieje się w chrześcijaństwie, pokazuje wspaniałą troskę i opiekę Bożą, która pomaga wierzącemu prowadzić bogobojne życie nawet w czasach upadku i odstępstwa. Właśnie poprzez życie w pobożności wierzący jest w stanie oddzielić się od zepsucia, które jest w tym świecie. Apostoł Piotr nie podkreśla przy tym faktu posiadania życia wiecznego, lecz raczej posiadanie nowej natury, według której powinniśmy żyć każdego dnia. Jesteśmy uczestnikami Bożej natury jedynie wtedy, gdy nienawidzimy zła będącego wokół nas i nie chcemy mieć z nim nic wspólnego, a nasze spojrzenie kierujemy na przyszłą chwałę, gdzie panuje świętość, miłość i radość. Tymi największymi i najkosztowniejszymi obietnicami, jak mówi wiersz 4, jest przyjście Pana po Kościół oraz uczynienie nowego nieba i nowej ziemi. ",
        "bookID": 22,
        "verseRange": "1,1–1,4"
    },
    {
        "id": 658,
        "title": "Drugi List Piotra 1,5–11",
        "text": "W wierszach 5–7 apostoł Piotr wymienia cechy, które charakteryzują człowieka żyjącego w pobożności, czyli: wiarę, duchową energię, poznanie, powściągliwość, wytrwałość, pobożność, braterską miłość. Trzeba pamiętać o tym, że każda z tych cech łączy się z poprzednią, wynika z niej. Na przykład bez powściągliwości, czyli samoopanowania, nasze poznanie uczyniłoby nas zarozumiałymi. Brak powściągliwości spowodowałoby też, że nie posiadalibyśmy kolejnej cechy, czyli wytrwałości, tak bardzo potrzebnej w kontaktach z innymi ludźmi. Wiersze 8 i 9 pokazują zarówno błogosławieństwo wynikające z posiadania wymienionych cech, jak i przykre konsekwencje dla tych, którym tych cech brakuje. Jeśli ktoś ich nie ma, mimo że posiada nowe życie, to cierpi na ślepotę moralną, duchową „krótkowzroczność” – dostrzega tylko to, co widzialne w tym świecie i jest to w dodatku dla niego pociągające. Natomiast przyszła chwała z Panem Jezusem całkowicie znika mu z oczu wiary. Może to zaprowadzić go tak daleko, że zapomni, jak wielką wartość miało dla niego dzieło wykupienia, przez które został oczyszczony. Jeśli dojdzie do takiego stanu, jest bardzo prawdopodobne, że wróci do tego świata i stopniowo zacznie popełniać te same grzechy, co dawniej. ",
        "bookID": 22,
        "verseRange": "1,5–1,11"
    },
    {
        "id": 659,
        "title": "Drugi List Piotra 1,12–21",
        "text": "Apostoł Piotr wiedział, że szybko zapominamy pewne rzeczy. Pisząc na ten temat być może pomyślał o tym, co zdarzyło się przy grobie zmartwychwstałego Pana, kiedy aniołowie powiedzieli niewiastom: „Nie ma go tu, ale wstał z martwych. Wspomnijcie, jak mówił wam, będąc jeszcze w Galilei (...)” (Łuk. 24,6). One doniosły o tym apostołom i pozostałym uczniom, ale ci nie uwierzyli tym słowom (zob. Łuk. 24,9–11). Czyżby zapomnieli, co im Pan powiedział? W tej trudnej służbie umacniania wierzących we wierze, którą sprawował apostoł Piotr, nie wyznaczył on swojego następcy (zob. w. 14–15). Nie nakazał też wierzącym opierać się na kimś posiadającym autorytet, lecz jedynie na spisanym Słowie Bożym, które jest wiarygodne. W naszym codziennym życiu jesteśmy zobowiązani do tego, aby postępować jak ci, którzy mają znaleźć się w Bożej chwale. Ona będzie widziana również podczas trwania Tysiącletniego Królestwa. Moc i przyjście naszego Pana zostały potwierdzone przez trzech świadków: Piotra, Jana i Jakuba. Oni widzieli Pana Jezusa nie tylko w Jego uniżeniu na tej ziemi, lecz także w Jego przyszłej chwale na Górze Przemienienia. Słyszeli też głos Ojca, mówiący: „Ten jest Syn mój umiłowany, którego sobie upodobałem”. To, co uczniowie mogli zobaczyć na świętej górze, było potwierdzeniem starotestamentowych proroctw dotyczących przyszłej chwały Mesjasza. Jednak to natchnione prorocze Słowo nie mówi nam jedynie o przyszłości, o tym, co czeka ten świat, ale także ma wpływ na nasze codzienne życie. Ono pomaga nam w tym świecie zamieszania i niepokoju iść właściwą drogą z nadzieją na przyjście Pana. ",
        "bookID": 22,
        "verseRange": "1,12–1,21"
    },
    {
        "id": 660,
        "title": "Drugi List Piotra 2,1–8",
        "text": "W pierwszym rozdziale tego listu apostoł Piotr pokazał nam bogobojny sposób życia, który jest przeciwieństwem zepsucia panującego w tym świecie. Natomiast w rozdziale drugim opisuje zło istniejące w chrześcijaństwie, pragnąc nas przed nim przestrzec. Mowa o fałszywych nauczycielach, którzy swoją zgubną, błędną naukę wprowadzali stopniowo, mieszając prawdę z kłamstwem. Wierzący, którzy nie byli czujni we wierze, nie byli ostrożni, zostali w ten sposób zwiedzeni. Ci fałszywi nauczyciele chociaż wyznawali imię Pana, to w rzeczywistości zapierali się Go, ponieważ nie byli Jego własnością. Błędna nauka zawsze prowadzi tych, którzy ją głoszą, do świeckiego stylu życia, czyli do zbratania się ze światem, do życia według ciała. A ponieważ świat nie jest w stanie odróżnić prawdy Bożej od fałszu, będzie jedynie wyśmiewał to, czego nie rozumie i co mu się nie podoba. W ten sposób droga prawdy zostanie znieważona, pohańbiona. Apostoł Piotr podaje tutaj trzy przykłady nieposłuszeństwa i buntu wobec Boga, których konsekwencją był sąd. Pierwszy z nich to aniołowie, którzy nie zachowali zakreślonego dla nich okręgu (zob. List Judy – dodałam), drugi to Sodoma i Gomora. Trzeci to pozytywny przykład Noego i Lota, prawdziwych wierzących, którzy mieszkali pośród ludzi bezbożnych i zostali przez Boga zachowani. Noe był wiernym świadectwem prawdy, natomiast Lot już nie, gdyż połączył się z tym światem, zamiast wyraźnie się od niego oddzielić. A do jakiej grupy my należymy? ",
        "bookID": 22,
        "verseRange": "2,1–2,8"
    },
    {
        "id": 661,
        "title": "Drugi List Piotra 2,9–16",
        "text": "Noe oraz Lot są dla nas przykładem tego, że Pan potrafi wyrwać bogobojnego człowieka z rąk bezbożnych, wśród których żyje. Natomiast ci, którzy jedynie mienią się chrześcijanami, zginą we własnym grzechu. Są to ludzie, którzy żyją według ciała – samowolni, wyniośli, o niepohamowanych żądzach, odrzucający Boży autorytet. To zepsucie, które pogłębia się od czasów apostołów, jest gorsze niż jakiekolwiek wcześniej. Dlaczego? Ponieważ ono rozprzestrzenia się w kręgach chrześcijańskich, czyli tam, gdzie Boża prawda jest znana. Ludzie, o których pisze Piotr w tym fragmencie, grzeszą w niepohamowany sposób, a nawet znajdują zadowolenie w zwodzeniu tych, którzy nie są ugruntowani we wierze (w. 14). Jak bardzo opis ten pasuje do ludzi żyjących w naszych czasach! Tym, co popycha tych ludzi do złego, są ich żądze cielesne. Ustawicznie wypatrują grzechu, ich serca są pełne pychy, a nogi już dawno opuściły drogę prawości. Prorok Bileam, którego wrogowie Izraela najęli, aby przeklinał lud Boży, był poprzednikiem takich właśnie ludzi – on również miłował pieniądze. Bóg użył nawet jego oślicy, która przemówiła ludzkim głosem, aby zapobiec temu, co zamierzał uczynić. Ale nawet i to nie było w stanie go powstrzymać. ",
        "bookID": 22,
        "verseRange": "2,9–2,16"
    },
    {
        "id": 662,
        "title": "Drugi List Piotra 2,17–22",
        "text": "W wierszu 17 ci zwodziciele są przyrównani do źródeł bez wody. Jeśli ktoś zwróci się do nich oczekując pomocy czy pokrzepienia, nie otrzyma tego, co mogłoby zaspokoić potrzeby jego duszy. Są oni niczym obłoki pędzone przez wiatr, czy – jak w innym tłumaczeniu – mgła pędzona przez wiatr, co wskazuje na żądze, które nimi kierują. Ci fałszywi nauczyciele doprowadzają innych do zguby. Przemawiają oni wzniosłymi słowami, chcąc upiększyć to, co pochodzi z tego świata, co jest miłe dla ciała. Przez to zwodzą tych, którzy dopiero co wyzwolili się z sideł tego świata i zapragnęli poznać prawdę. Zamiast zatem doznać prawdziwego oswobodzenia u boku Pana Jezusa, ponownie stali się niewolnikami żądz cielesnych. Trzeba podkreślić, że nie chodzi tutaj o tych, którzy naprawdę się nawrócili, lecz o ludzi religijnych – o chrześcijan jedynie z nazwy, nie mających życia z Boga i zdolności duchowego rozsądzania, dlatego tak łatwo ich zwieść. Oni jedynie zewnętrznie przyznają się do prawd chrześcijańskich, do zasad określonych przez Boga, ale w praktyce ich w ogóle nie stosują. Właśnie o nich pisze Piotr, że lepiej byłoby, gdyby nie poznali drogi sprawiedliwości (w. 21). Jakże wielką poniosą odpowiedzialność za to, że nie postępowali zgodnie z tym, co wyznawali! Ostatni wiersz tego fragmentu i całego drugiego rozdziału jasno pokazuje, że ci, którzy wracają do tego, co uznali wcześniej za złe, nie mogą być prawdziwie wierzący. Ktoś, kto jest rzeczywiście nowozrodzony, będzie postępował inaczej, bo posiada nowe życie. Chociaż umyta świnia wygląda na czystą, to wciąż ma wrodzony nawyk, aby ciągnąć do brudu i uczyni to, jeśli nadarzy się taka okazja. ",
        "bookID": 22,
        "verseRange": "2,17–2,22"
    },
    {
        "id": 663,
        "title": "Drugi List Piotra 3,1–10",
        "text": "Zanim apostoł Piotr napisze na temat zła, które pojawi się w czasach ostatecznych, kieruje spojrzenie adresatów listu na Słowo Boże – dokładniej mówiąc na słowa proroków i na przykazanie Pana i Zbawiciela, które zostało podane przez apostołów. Piotr nie wzywa nas do tego, abyśmy poddali się kierownictwu jakiegoś kościoła lub zboru, czy też nowym objawieniom. Prawda Słowa Bożego jest zupełna i wystarczająca, dlatego mamy się jej trzymać. Jedynie Słowo jest mieczem ducha, dzięki któremu możemy przeciwstawić się podstępom szatana. Ludzie, którzy żyją według swoich pożądliwości, nie chcą nawet myśleć o powtórnym przyjściu Pana. Dlatego drwią z niego i próbują udowodnić, że ono w ogóle nie nastąpi. Podważają także to, że Bóg stworzył świat i zesłał na ziemię potop. Mówiąc, że wszystko trwa tak jak trwało od początku, mają na myśli ewolucję. Słowo Boże jest jednak niewzruszone. Tak, jak Bóg za czasów Noego przez potop dokonał sądu, tak też nastanie w przyszłości dzień sądu nad tą ziemią. To, że Bóg jeszcze zwleka, wynika jedynie z Jego miłosierdzia i wielkiej cierpliwości wobec człowieka. On nie chce, aby ktokolwiek zginął. Kiedyś, być może jeszcze dzisiaj, czas łaski się skończy i nadejdzie zapowiedziany sąd na tych, którzy nie chcą pokutować. ",
        "bookID": 22,
        "verseRange": "3,1–3,10"
    },
    {
        "id": 664,
        "title": "Drugi List Piotra 3,11–18",
        "text": "W powyższych wierszach Piotr mówił o zwodzicielach i naśmiewcach, natomiast teraz pisze o prawdziwie wierzących, którzy rzeczywiście trzymają się prawdy Słowa Bożego – szczególnie tego, co mówi ono na temat końca świata oraz przyjścia Pana Jezusa w chwale. Wiara ludzi nowonarodzonych nie jest jakąś kwestią teoretyczną czy jedynie uznaniem czegoś za prawdziwe. Nie, ona jest czymś żywym, prawdziwym – stanem, który przejawia się pobożnym i bogobojnym życiem, a przede wszystkim oddzieleniem od tego świata. Wiara spogląda także daleko naprzód na to, co ma jeszcze nastąpić. Wiemy, że po dokonaniu wszystkich sądów, Bóg uczyni nową ziemię i nowe niebo, nową rzeczywistość. W Tysiącletnim Królestwie zapanuje sprawiedliwość, gdyż jeszcze wtedy będzie możliwość pojawienia się jakiejś formy zła, które będzie musiało zostać usunięte. Natomiast w wieczności nie będzie w ogóle grzechu, nie będzie nawet możliwości pojawienia się grzechu, bo zło przestanie istnieć. Oczekiwanie na tak wspaniałą przyszłość powinno mieć wpływ na nasze życie. Dlatego zapytajmy siebie samych: Jakim znajdzie mnie Pan, kiedy przyjdzie ponownie? Nie brakuje w Nowym Testamencie ostrzeżeń przed zwodzicielami, błędnymi nauczycielami oraz naśmiewcami. Chciejmy je wziąć sobie głęboko do serca, aby nie dać się zwieść. Zaś przede wszystkim pamiętajmy o tym, aby wzrastać w łasce i coraz bardziej poznawać naszego Pana i Zbawiciela. Aż pięć razy w tym krótkim liście jesteśmy do tego wzywani (zob. rozdz. 1, 2.3.8; 2,20; 3,18). ",
        "bookID": 22,
        "verseRange": "3,11–3,18"
    },
    {
        "id": 665,
        "title": "Pierwszy List Jana 1,1–10",
        "text": "Ewangelia Jana i 1. List Jana są do siebie bardzo zbliżone. Główne tematy, które są w nich poruszone, są podobne. W Ewangelii Jana dotyczą one tego, co Pan Jezus mówił i czynił. Natomiast 1. List Jana poucza nas, że cechy Pana Jezusa powinny znaleźć odzwierciedlenie w życiu dzieci Bożych: „...to, które jest prawdziwe w nim i w was...” (1. Jana 2,8). Początek, o którym czytamy w wierszu 1, dotyczy momentu, kiedy Syn Boży stał się człowiekiem, aby dać nam żywot wieczny. Ponieważ nacisk położony jest na to, co zostało nam w Panu Jezusie objawione, nie jest on nazwany swoim imieniem, lecz mówi się o Nim jako o „Słowie żywota”. Ponieważ był On człowiekiem, uczniowie mogli Go widzieć i słyszeć, a później także rozważać Jego słowa. Mogli Go także dotknąć, co świadczy o tym, że Pan Jezus nie był jakąś duchową istotą, lecz jako Syn Boży przyjął ciało, aby przebywać wśród swoich. Również po zmartwychwstaniu Pan Jezus miał ludzkie ciało (Łuk. 24,39). Te fakty zostały spisane, abyśmy mogli o nich czytać i aby nasza wiara opierała się na tych samych podstawach, co wiara apostołów. Ponieważ tak wiele zostało nam przekazane, mamy powód do wielkiej radości. W wierszu 5. Jan zwiastuje, że Bóg jest światłością. Może wolelibyśmy usłyszeć, że Bóg jest miłością, ale nie to podkreśla w tym miejscu Słowo Boże. Ponieważ Bóg objawił się w świecie pełnym grzechu i ciemności, mocno została tu zaakcentowana światłość. Kiedyś Bóg postanowił zamieszkać w mroku (2. Kron. 6,1) co oznacza, że człowiek nie miał do niego przystępu. Gdy Pan Jezus przyszedł na świat jako człowiek, Bóg objawił się jako światłość. W wierszu 6. znajdujemy test na sprawdzenie samych siebie. Z powodu pojawienia się fałszywych nauczycieli, test ten jest bardzo przydatny i często przypominany w dalszej części listu po to, aby ukazać prawdę (w. 8,10). Jest oczywiste, że światłość nie ma nic wspólnego z ciemnością. Wiersz 7. nie oznacza, że krew musi być ciągle przelewana za wierzącego. Forma czasu teraźniejszego słowa „oczyszczać” oddaje nam charakter oraz wartość krwi Chrystusa. Wiersz 9. głównie jest skierowany do grzeszników, ale dotyczy także dzieci Bożych. Wierzącym nie jest potrzebne ponowne przebaczenie wszystkich grzechów – otrzymuje się je przy nawróceniu – ale ojcowskie przebaczenie w razie nieposłuszeństwa. Grzech w życiu wierzącego zakłóca społeczność z Bogiem do momentu, gdy nie zostanie on wyznany. „Wyznać” nie znaczy tylko zauważyć swój upadek, ale także go osądzić w sercu i sumieniu, a wtedy Pan nas oczyści.",
        "bookID": 23,
        "verseRange": "1,1–1,10"
    },
    {
        "id": 666,
        "title": "Pierwszy List Jana 2,1–11",
        "text": "Na podstawie ostatnich słów pierwszego rozdziału można by wyciągnąć wniosek, że wierzący człowiek nie ma żadnego wpływu na to, czy zgrzeszy. Takiemu myśleniu apostoł zdecydowanie się sprzeciwia. Pisze, abyśmy nie grzeszyli, lecz trwali w społeczności z Ojcem i Synem Jego, Jezusem Chrystusem. Jako wierzący nie musimy już więcej grzeszyć, jeśli jednak to się zdarzy, nie zaczynajmy wątpić. Pan Jezus, jako pośrednik między nami a Ojcem, jako jedyny sprawiedliwy, oręduje za nami i pragnie, abyśmy uświadomili sobie popełnione zło, wyznali grzech i przyjęli przebaczenie. Obecnie podstawową służbą Pana jest orędownictwo – On jest „ubłaganiem za grzechy nasze”. Ponieważ On sprostał wszystkim Bożym wymaganiom, dlatego dla tych, którzy przychodzą do Niego jako grzesznicy, problem grzechu został na wieki rozwiązany. Bez poznania Boga nie można mieć prawdziwej społeczności z Ojcem i Jego Synem. Każde słowo, które Bóg wypowiedział, wszystko, co wyraża Jego wolę, jest dla nas przykazaniem. Jako dzieci Boże powinniśmy nie tylko dać się prowadzić przez Słowo Boże, ale także dążyć do tego, aby lepiej zrozumieć wolę Bożą i zastosować ją w praktyce. Wtedy nasze życie będzie takie, jak życie Pana Jezusa. Tym „starym przykazaniem”, które adresaci listu mieli „od początku”, czyli od momentu, gdy Pan Jezus objawił się w ciele, jest przykazane miłości, które znajdujemy w Ewangelii Jana 13,34: „Nowe przykazanie daję wam, abyście się wzajemnie miłowali, jak Ja was umiłowałem; abyście się i wy wzajemnie miłowali”. To nowe przykazanie z w. 8. o którym pisze Jan, nie jest nowe jeśli chodzi o treść. Przykazanie miłości spełniło się w Chrystusie, który swoich uczniów miłował tak, jak tylko Bóg może miłować. Nowość tego przykazania polega na tym, że jest ono aktualne dla tych, którzy należą do Pana i żyją w ten sam sposób, w jaki On żył. Apostoł Jan zarówno tu, jak i w wielu innych miejscach tego listu porusza bardzo ważne sprawy. Mówiąc o tym, kim jesteśmy przed Bogiem, apostoł bierze pod uwagę nasze stanowisko (które jest niezmienne), a nie nasz obecny stan, który nie zawsze odpowiada temu stanowisku. W wierszach tych znajdujemy trzy ściśle powiązane ze sobą pojęcia: życie, światłość i miłość. Jeżeli chcemy, aby w nas i przez nas rozchodziła się światłość, to sami musimy chodzić w światłości. Czytając wiersz 9. i 10. sprawdźmy, czy przypadkiem nie ma w nas grzechu. O wiele łatwiej jest mówić o czymś niż postępować zgodnie z wypowiedzianymi słowami. Miłość wyrasta z korzenia, jakim jest nowe życie i zwraca się do wszystkich, którzy posiadają to samo życie z Boga co my, bez względu na to, czy darzymy ich sympatią czy nie. ",
        "bookID": 23,
        "verseRange": "2,1–2,11"
    },
    {
        "id": 667,
        "title": "Pierwszy List Jana 2,12–17",
        "text": "Od wiersza 12. rozpoczyna się nowy temat. W rozdziale 1. wierszu 4. apostoł ukazał cel swojego listu, tu natomiast ponownie przedstawia powód jego napisania. Ci, do których ten list był adresowany, należeli jako dzieci do Bożej rodziny i cieszyli się z cudownej łaski, która przebaczyła im wszystkie grzechy. Chociaż wszyscy wierzący są dziećmi Bożymi, to jednak w tej Bożej rodzinie istnieją różnice, jeśli chodzi o wzrost duchowy. Dlatego mowa o dzieciach, młodzieńcach i ojcach. Ojcowie odznaczają się znajomością Chrystusa. Wszystko to, co można dowiedzieć się o Bogu, zostało objawione w Panu Jezusie (Kol. 2,9). Ojcowie w Chrystusie to właśnie ci, którzy znaleźli odpocznienie w Bogu miłości. Młodzieńcy nie są tak zaawansowani w duchowym wzroście, ale są zwycięzcami zła. Tajemnica ich siły leży w Słowie Bożym. Młodzieńcy doskonale znają swoją Biblię i żyją całkowicie pod kierownictwem tego Słowa. Bez intensywnego zajmowania się Biblią, nigdy nie będzie się młodzieńcem. Ta grupa jest szczególnie narażona na niebezpieczeństwo umiłowania świata. Prawdziwy charakter świata znajdujemy w wierszu 16: pożądanie czegoś dla ciała, pragnienie nasycenia oczu, dążenie do wielkości. Niech to będzie ostrzeżeniem, aby nie miłować tego, co przemija. ",
        "bookID": 23,
        "verseRange": "2,12–2,17"
    },
    {
        "id": 668,
        "title": "Pierwszy List Jana 2,18–23",
        "text": "Do dzieci zalicza się tych, którzy są młodzi w wierze. Nie znają oni dobrze Biblii, dlatego muszą się jeszcze wiele nauczyć, a ponieważ posiadają tę samą naturę co Bóg, przynależą do rodziny Bożej i poznają niebiańskiego Ojca tak, jak dziecko poznaje swoich rodziców. W wierszach od 18. do 21. apostoł Jan ponownie zwraca się do dzieci i ostrzega je przed nauką antychrysta, który jest całkowicie pod wpływem grzechu. Pisze o „ostatniej godzinie”, gdyż pojawienie się fałszywych nauczycieli i ich zgubnej nauki świadczy o nadejściu czasów ostatecznych i antychrysta. Już za życia apostołów były widoczne pierwsze symptomy „ostatniej godziny”, natomiast dzisiaj żyjemy już przy jej końcu. Ci zwodziciele przebywali wśród ludzi wierzących, ale przez swoje odejście do świata dowiedli, że nie mieli życia z Boga. Namaszczenie wskazuje na Ducha Świętego, którego otrzymały dzieci we wierze i który jest dla nich źródłem poznania i zrozumienia wielu spraw. Ataki diabła są skierowane w gruncie rzeczy na osobę Pana Jezusa. Szatan zaprzecza zarówno Staremu Testamentowi, mówiącemu, że Jezus jest Chrystusem, jak i Nowemu Testamentowi, który ukazuje Trójjedynego Boga – Ojca, Syna i Ducha Świętego. ",
        "bookID": 23,
        "verseRange": "2,18–2,23"
    },
    {
        "id": 669,
        "title": "Pierwszy List Jana 2,24–29",
        "text": "Jak możemy się uchronić przed błędną nauką o osobie Pana Jezusa? Gdy zdecydowanie będziemy trzymać się tego, co było od początku. Żydzi pytali się kiedyś Pana: „Kim jesteś?”. On im odpowiedział: „Tym, co do was mówię od początku” (Jana 8,25; BG) Jego słowa są doskonałym wyrażeniem tego, kim On jest. Wszystko, co apostoł napisał w tym liście do dzieci, ma ich zachować przed zwiedzeniem. Posiadanie Ducha Świętego, trzymanie się prawdy oraz poznanie Ojca i Syna były gwarancją tego, że nikt nie będzie w stanie ich zwieść. Ważne było, aby mocno trzymali się tego, co słyszeli od początku, a ponieważ posiadali życie wieczne, które obiecał im Bóg, mogli cieszyć się niezakłóconą społecznością z Nim. Słowami: „a teraz, dzieci” (w. 28) apostoł zwraca się ponownie do całej rodziny Bożej. On napomina wszystkich, których grzechy zostały przebaczone „dla Jego imienia”, aby trwali w Nim. Dlaczego? Aby jako Boży pracownicy nie utracili owocu swojej pracy! Tak rzadko o tym myślimy! Najczęściej czytając te słowa, mamy na myśli tych, którzy utracili coś z powodu swojej niewierności. Jednak chodzi tutaj o niewierność tych, którzy nawrócili się do Pana dzięki naszej służbie. Ich niewierność jest stratą dla nas, ponieważ owoc naszej pracy przepada. Przy przyjściu Pana zostanie to objawione ku naszemu zawstydzeniu (por. 2 Jana 8; 1. Tes. 2,19–20). ",
        "bookID": 23,
        "verseRange": "2,24–2,29"
    },
    {
        "id": 670,
        "title": "Pierwszy List Jana 3,1–7",
        "text": "Łaska, którą Bóg nam okazał, jest przeogromna. On nas uratował i mamy z Nim bliską społeczność. Możemy być Jego umiłowanymi dziećmi. Jesteśmy nie tylko uratowani, ale i umiłowani. Jako dzieci żyjemy w bliskiej społeczności z Bogiem, naszym Ojcem. Relacja ta automatycznie odłącza nas od świata. Ludzie nie poznali i nie zrozumieli Pana Jezusa i Jego Ojca, gdyż Jego pochodzenie i wygląd całkowicie różniły się od ich wyobrażenia (Jana 8,23.42). Jeżeli posiadamy to samo życie co Pan Jezus, świat nas nie rozumie, tak samo jak nie rozumiał Jego. Teraz jesteśmy dziećmi Bożymi i korzystamy z miłości Ojca. Nie wiemy, co będzie później – jest to tajemnicą naszego Pana. Aby Go zobaczyć takim, jakim jest – w chwale – musimy być do Niego podobni. Czy nadzieja, że będziemy z Nim, motywuje nas do oczyszczania siebie i swojego życia? W wierszu 4. scharakteryzowany jest grzech. Przestępstwo zakonu nie polega jedynie na tym, że łamie się jakieś konkretne przykazanie, ale i na tym, że uznaje się tylko siebie samego i swoje zasady. Wszystko, co czynimy samowolnie, bez pytania się o wolę Bożą, jest w Jego oczach grzechem. „Aby zgładzić grzechy” musiał przyjść Ten, w którym nie znaleziono żadnej winy. ",
        "bookID": 23,
        "verseRange": "3,1–3,7"
    },
    {
        "id": 671,
        "title": "Pierwszy List Jana 3,7–12",
        "text": "Występujące w wierszu 7. wyrażenie „postępować sprawiedliwie” mówi o praktycznej sprawiedliwości (1. Jana 2,29). Nasze postępowanie jest powiązane ze sprawiedliwością, gdy jest ono zgodne z wolą Bożą. W naszym życiu widzimy to po owocach, które są zależne od rozwoju (tak samo jak w przypadku drzewa wydającego owoc). Sprawiedliwość jest dowodem istnienia w człowieku nowej, Bożej natury, natomiast samowola lub bezbożność są wynikiem braku relacji z Bogiem (w. 10). W wierszu 9. czytamy o nowej naturze tego, kto prawdziwie narodził się z Boga i nie żyje już według ciała, dlatego „nie może grzeszyć”. Dzieci Boże cechują się nie tylko sprawiedliwością, ale także miłością. Miłość leży w naturze Boga i także my ją otrzymaliśmy. Dlatego nasze postępowanie powinno być podobne do Jego postępowania. Miłość braterska oraz sprawiedliwość to cechy charakterystyczne dzieci Bożych, natomiast ich przeciwieństwem jest nienawiść i świadome przestępowanie przykazań (samowola), co cechuje dzieci diabelskie. Dobitnym tego przykładem jest Kain. ",
        "bookID": 23,
        "verseRange": "3,7–3,12"
    },
    {
        "id": 672,
        "title": "Pierwszy List Jana 3,13–17",
        "text": "Między rodziną Bożą a tymi, którzy „wywodzą się od złego” jest niezmierzona przepaść, dlatego nie powinniśmy się dziwić, że świat (ludzie niewierzący) nienawidzi dzieci Bożych. Staje się więc jasne, że przeszliśmy ze śmierci do życia dzięki temu, że zostaliśmy zrodzeni z Boga. To zostało dokonane przez Boga. W Ew. Jana 5,24 Pan Jezus mówi: (…) kto słucha słowa mego i wierzy temu, który mnie posłał, ma żywot wieczny i nie stanie przed sądem, lecz przeszedł z śmierci do żywota. To zadanie, słuchanie i wiara, należy do nas. Miłość do braci jest spowodowana tylko i wyłącznie istnieniem nowego życia, ale rzeczywiste źródło tej miłości nie leży w nas. Aby prawdziwie zrozumieć, czym jest miłość, musimy ciągle na nowo myśleć o wielkości, wspaniałości i doskonałości Pana Jezusa, a równocześnie widzieć biedę, grzech i nędzę w nas samych, za których On dał swoje życie. Jedynie przez zgłębienie tego wielkiego daru Bożej miłości jest możliwe, abyśmy odpowiedzieli na wezwanie zawarte w wierszu 16. W Rzym. 16,3–4 widzimy pewne małżeństwo, które doświadczyło tego w praktyce. ",
        "bookID": 23,
        "verseRange": "3,13–3,17"
    },
    {
        "id": 673,
        "title": "Pierwszy List Jana 3,18–24",
        "text": "Miłość nie jest uczuciem samym w sobie. Nie wyraża się ona tylko w czułych słowach, lecz w czynach i prawdzie. Miłość, którą poznaliśmy w wierszu 16., nie wyraża się w pustych słowach, ale objawia się w cudownym czynie. Życie Piotra jest pouczającą ilustracją wierszy 19. i 20. Piotr rzeczywiście miłował Pana, ale kiedy chciał tę miłość okazać w czynie przy pomocy własnej siły – poniósł klęskę. W tym czasie, zarówno miłość Boża jak i prawda, nie przynosiły w jego życiu żadnego owocu. Przeciwnie – oskarżało go własne serce. Kiedy wyszedł na zewnątrz, gorzko zapłakał i pewnie myślał, że wszystko stracone, ale Pan widział miłość na dnie jego serca, dlatego wszystko naprawił (Jana 21,17). W 22. wierszu niejako otrzymujemy czek in blanco – tylko kto może go wypełnić? „Będziemy” – jest tu mowa o tych, których nie potępia serce, którzy przestrzegają Jego przykazań i czynią to, co miłe przed Jego obliczem. Chodzi o chrześcijan charakteryzujących się czynną miłością i posłuszeństwem. Ich myśli i pragnienia są w pełnej harmonii z Bogiem, mogą więc prosić zgodnie z Jego wolą, a On ich wysłuchuje. Wiara i miłość braterska są rezultatem prawdziwego nawrócenia. Bardzo często te cechy występują w Nowym Testamencie razem (Kol. 1, 4). Jan także wymienia je łącznie i podaje jako przykazanie, ponieważ żył w czasach, w których zauważalne już było pewne odchylenie od prawdy. ",
        "bookID": 23,
        "verseRange": "3,18–3,24"
    },
    {
        "id": 674,
        "title": "Pierwszy List Jana 4,1–6",
        "text": "Apostoł Jan przerywa w tym momencie temat o miłości, aby ostrzec przed fałszywymi prorokami i duchem błędu. Apostołowie mówili w Duchu Św. i pisali zainspirowane przez Niego słowa. Powstali jednak i inni, którzy utrzymywali, że i oni są prowadzeni Duchem Świętym, lecz ich słowa były zupełnie inne niż te, które wypowiadali apostołowie. Jan wskazuje wierzącym, jak odróżnić Ducha Bożego od ducha antychrysta, Ducha Prawdy od ducha błędu. Pierwsza sprawa dotyczy tego, czy Jezus Chrystus przyszedł w ciele czy też nie? Chodzi tu o coś więcej jak tylko powiedzenie „tak” na powyższe pytanie. Chodzi tu także o uznanie Jego wiecznego synostwa. „ON przyszedł” – oznacza, że był już wcześniej jako Bóg i Syn. Dalsze kryterium znajdujemy w w. 5. i 6. Fałszywa nauka jest ze świata, dlatego jest przez niewierzących ludzi wychwalana, rozumiana i przyjmowana. To, czego uczyli apostołowie pochodziło od Boga i mówi tylko o Nim samym. Kamień probierczy znajdujemy w w. 6. Chodzi o uznanie apostolskiego autorytetu tych, którzy nauczali ludzi w imieniu Jezusa. Apostołowie byli „z Boga” i jeśli oni teraz nie mogą przebywać wśród nas, wszystkie ich pisma zawarte w Nowym Testamencie mają zawsze ten sam autorytet. Przyjmijmy i my te nauki. ",
        "bookID": 23,
        "verseRange": "4,1–4,6"
    },
    {
        "id": 675,
        "title": "Pierwszy List Jana 4,7–10",
        "text": "W w. 7. powracamy do głównych myśli, które apostoł porusza w tym liście. Ostrzeżenia przed złem są konieczne, ale głównym sensem naszego życia jako wierzących jest to, aby zajmować się tym, co dobre i pochodzi od Boga. Toteż pierwszym naszym zadaniem jest uczyć się miłować, przez co jest widoczna w nas Boża natura oraz dowód na to, że jesteśmy z Niego narodzeni. Na początku listu dowiedzieliśmy się, że istotą Boga jest światłość. Tutaj przedstawiona jest Jego natura – On jest miłością. Szatan chciał przez grzech wywołać zakłócenia między światłością i miłością Bożą, ale stało się inaczej. Można powiedzieć, że całe Słowo Boże jest odpowiedzią na to wyzwanie. Czytamy historię cudownej, wspólnej drogi, którą podążały światłość i miłość dla podtrzymania światłości Bożej, a także dla naszego błogosławieństwa. Miłość Boża chciała nam darować życie wieczne. Spowodowało to przebaczenie naszych grzechów. To, co oddzielało nas od Boga i było przeszkodą dla światłości musiało być uporządkowane i usunięte w Boży sposób. Bezpośrednio po swoim nawróceniu myślimy tylko o naszym przebaczeniu, gdyż jesteśmy szczęśliwi, że Bóg znalazł drogę, aby odpuścić nam grzechy. Po czasie dopiero stwierdzamy, że przebaczenie otworzyło nam drzwi do prawdziwego życia i społeczności z Ojcem i Synem. ",
        "bookID": 23,
        "verseRange": "4,7–4,10"
    },
    {
        "id": 676,
        "title": "Pierwszy List Jana 4,11–16",
        "text": "Cudowna Boża miłość, którą oglądamy w w. 9. i 10. kładzie na nasze serca pewne zobowiązanie – abyśmy się wzajemnie miłowali. Jeśli dzieci Boże miłują się wzajemnie, to inni ludzie mogą cośkolwiek dowiedzieć się o Bogu (który mieszka wśród nas) „Boga nikt nigdy nie widział”, został On całkowicie objawiony w swoim Synu, który stał się człowiekiem (Jana 1,18) i powinien też być widzialny w ludziach wierzących. Jest to możliwe wtedy, gdy weźmiemy Jego Ducha (Jego Bożą naturę). Duch Św. udziela nam siły dla wspólnego świadectwa, jakie możemy złożyć przed ludźmi, że „Bóg umiłował świat i Syna Swego jednorodzonego dał” (Jana 3,16). W w. 14 jest mowa o Ojcu, który posłał Syna. Apostoł chce podkreślić, w jaki sposób objawia się miłość. Fakt życia Pana Jezusa uznaje cały świat, ale Jan pokazuje nam, kim On właściwie jest i po co przyszedł na ziemię. Nie było nic droższego i kosztowniejszego dla Bożego serca od Syna swej miłości, który był centralnym punktem wszelkich Bożych działań, a jednak Ojciec posłał Go jako Zbawiciela świata. Łaska zbawienia „okazała się” nie tylko Żydom, do których Pan przyszedł, ale wszystkim ludziom. Ona jest do dyspozycji każdego, kto ją przyjmie z wiarą. ",
        "bookID": 23,
        "verseRange": "4,11–4,16"
    },
    {
        "id": 677,
        "title": "Pierwszy List Jana 4,17–21",
        "text": "Wiersz 17. rozpoczyna się „w tym”, kierując nas na koniec w. 16, gdzie powiedzieliśmy o „wypełnieniu się” miłości Bożej w nas. „Bóg jest miłością, a kto mieszka w miłości, mieszka w Bogu a Bóg w nim”. Jeżeli taki jest nasz stan, niemożliwe jest, żeby bać się dnia sądu. Jak może być wydany wyrok na tych, którzy mają ścisły kontakt z Bogiem? Czasami jesteśmy podobni doskonałemu człowiekowi Jezusowi Chrystusowi, który pozostawał w Bogu, a mieszkał w nim, „...które jest prawdziwie w Nim i w nas”. Miłość Boża wykonała dla nas wszystko i cudownie prowadzi nas do celu, usuwa wszelki strach, daje odpocznienie i rodzi miłość z naszej strony. Lecz gdy tylko nasza wierność i miłość w Bogu się zachwieje, wtedy nasze serce ogarnia strach i troski. Wiersz 20. przedstawi nam praktyczną postawę. Nasza mowa o Bożej miłości musi byś najpierw autentycznie udowodniona. Tą próbą jest nasze zachowanie względem współwierzących, „których widzimy”. W tym miejscu trzeci raz czytamy o naszej postawie względem braci (2,9–11; 3,10–23). To, że powinniśmy miłować jedni drugich nie jest tylko zwiastowaniem (3,11), ale także przykazaniem (4,21). Jak niewiele przywiązywano do tego uwagi wskazuje nam smutna historia Kościoła. Rozbieżność poglądów i niezgoda wśród chrześcijan znieważają Boga i przynoszą więcej szkód i podziałów między wierzącymi niż prześladowania i sprzeciwy ze strony świata. ",
        "bookID": 23,
        "verseRange": "4,17–4,21"
    },
    {
        "id": 678,
        "title": "Pierwszy List Jana 5,1–5",
        "text": "Może się zdarzyć, że jakiś brat, którego powinniśmy miłować, wydaje się niesympatyczny, ma całkiem inne usposobienie niż my, a nawet sprawia nam różne kłopoty. Wówczas zwykle zaczynamy go ignorować. Jak szybko nasze ciało próbuje ominąć przykazanie miłości, stawiając pytanie – „A kto jest bliźnim moim?” (por. Łuk. 10,29). Pierwszy wiersz tego rozdziału daje nam wyraźną odpowiedź: „Każdy, kto wierzy, iż Jezus jest Chrystusem, z Boga się narodził”, i dlatego jest członkiem rodziny Bożej. Boże przykazania miłości (w. 2) i posłuszeństwa (w. 3) dla tych, którzy otrzymali nowe życie różnią się od przykazań zakonu tym, że „nie są uciążliwe”. Dla człowieka posiadającego nową naturę bycie posłusznym Bogu i wykonywanie Jego woli jest radością. Rodzina Boża żyje w tym świecie, ale nie należy do świata i jest ponad nim. Aby zwyciężyć świat potrzeba dwóch rzeczy. Pierwszą z nich jest Boże działanie w nas, przez które otrzymaliśmy nowe życie. Drugą jest wiara w to, że Pan Jezus jest Synem Bożym. Głoszona ewangelia, która pochodzi z góry, zawiera w sobie te dwa elementy. Jeżeli zrozumiemy przez wiarę to, co Pan Jezus, Syn Boży, nam darował, wtedy coraz mniej będzie nas ciągnęło do świata ",
        "bookID": 23,
        "verseRange": "5,1–5,5"
    },
    {
        "id": 679,
        "title": "Pierwszy List Jana 5,6–13",
        "text": "Wiersz 6. odnosi się do tego, co apostoł Jan widział pod krzyżem jako naoczny świadek śmierci Pana (Jana 19,33–35). To świadectwo znajdujemy tylko w Ewangelii Jana – „abyście wierzyli, że Jezus jest Chrystusem, Synem Bożym” (Jana 20,31). Tu, gdzie mowa o świadectwie o Synu Bożym, wymieniona jest woda i krew. Syn Boży przyjął ciało i krew i zamieszkał wśród nas. Woda wskazuje na oczyszczenie, natomiast krew na zadośćuczynienie. Woda i krew były potrzebne, aby usunąć nasz grzech, żebyśmy mogli mieć dostęp do Boga. Musieliśmy zostać oczyszczeni z brudu grzechu, w którym żyliśmy, a nasze grzechy musiały być przebaczone. Nie mógł tego dokonać żaden upadły człowiek, jedynie Syn Boży, który był Słowem życia. Do wody i krwi dochodzi jeszcze jeden świadek – Duch Święty. On daje nam siłę do zrozumienia i przyjęcia prawdy o naszym zbawieniu i o darze życia wiecznego. Wiersz 13. jest pocieszający dla każdego serca, które co prawda uwierzyło, że Jezus jest Synem Bożym, ale przez wpływ wroga lub fałszywych nauczycieli zwątpiło. Bóg darował nam spisane Słowo Boże, abyśmy mieli pełną świadomość Bożego dzieła – „abyście wiedzieli”. ",
        "bookID": 23,
        "verseRange": "5,6–5,13"
    },
    {
        "id": 680,
        "title": "Pierwszy List Jana 5,14–21",
        "text": "Błoga świadomość posiadania życia wiecznego sprawia, że w ufności możemy przynosić nasze modlitwy Bogu. Ponieważ posiadamy Bożą naturę, która jest zgodna z Jego wolą, więc możemy być pewni, że także nasze prośby będą pokrywać się z Bożą wolą i On ich wysłucha. Być może nie od razu, ale na pewno w późniejszym, odpowiednim dla nas czasie – jeśli oczywiście nasze ciało nie odgrywa w tych prośbach istotnej roli. Przedmiotem modlitw nie powinny być tylko sprawy osobiste, ale powinniśmy się też modlić jedni za drugich. Jeśli z powodu grzechu, który został ujawniony, ktoś musi ponieść śmierć (i Bóg tak sprawi), nie należy wówczas modlić się o życie. O grzechu śmiertelnym czytamy w Dziejach Apostolskich 5,1–11, i w 1. Koryntian 11,19–30. Wiersz 20. przypomina nam początek listu, gdyż czytamy w nim o Tym, który przyszedł, aby nam objawić żywot wieczny. We wstępie listu była mowa o tym, co dzięki Jego przyjściu zostało wywiedzione na światło. Dalsza część listu pokazuje nam, że kolejnym rezultatem Jego przyjścia jest darowanie nam mądrości, abyśmy poznali i trwali w Tym, który przyszedł. Człowiek Jezus Chrystus jest prawdziwym Bogiem, On jest też życiem wiecznym i, jak mogliśmy już zauważyć, źródłem naszego życia. Oby nasze serce wypełniało tylko jedno – wspaniała osoba Pana Jezusa! ",
        "bookID": 23,
        "verseRange": "5,14–5,21"
    },
    {
        "id": 681,
        "title": "Drugi List Jana 1,1–6",
        "text": "Zarówno drugi, jak i trzeci List Jana, są jakby dopełnieniem pierwszego, gdyż skierowane są do pojedynczych osób, do dzieci należących do rodziny Bożej, o której jest mowa w pierwszym liście. Natomiast w rozważanym liście Jan pisze o zastosowaniu w praktyce tego, o czym mówił w pierwszym swoim liście, czyli o utwierdzeniu swego niebieskiego powołania. Jest to jedyny list skierowany do niewiasty. W dwóch pierwszych wierszach szczególnie podkreślone jest słowo „prawda”. Można z tego wywnioskować, że wszelkie dążenia i działania powinny być na niej ugruntowane i przez nią kierowane. I to „ze względu na prawdę” pokazana jest tu także miłość, gdyż ona zawsze przeciwstawia się kłamstwu. Współistnienie prawdy z nieprawdą jest niemożliwe. Wyrażenia „prawda mieszka w nas” oraz „będzie z wami” kierują naszą uwagę na Ducha Prawdy, który w nas mieszka, oraz na Pana Jezusa, który powiedział: „Ja jestem prawda”. Z tym, który jest uosobieniem prawdy, nie powinniśmy się nigdy rozstawać. Ale właśnie Pan Jezus jest celem ataków nieprzyjaciela, dlatego w. 3. ukazuje Go w szczególnej wspaniałości i nazywa „Synem Ojca”. Dzieci niewiasty, do której skierowany jest ten list, także chodziły w prawdzie, z czego Jan bardzo się raduje. Później, kiedy apostoł zwraca się bezpośrednio do niej, po raz kolejny w Słowie Bożym czytamy, że jedynie posłuszeństwo Bogu jest potwierdzeniem istnienia miłości w naszych sercach. ",
        "bookID": 24,
        "verseRange": "1,1–1,6"
    },
    {
        "id": 682,
        "title": "Drugi List Jana 1,7–13",
        "text": "Zwodziciele, przed którymi została ostrzeżona owa niewiasta, podają w wątpliwość zarówno boskość, jak i człowieczeństwo Pana Jezusa. Wyrażenie „w ciele” świadczy o Nim jako o człowieku, natomiast określenie „On przyszedł”, akcentuje fakt jego wiecznego istnienia jako Boga, zanim zstąpił na ziemię. Dzisiejsi teolodzy i naukowcy traktują sprawy Boże jako jedną z wielu dziedzin nauki. W swych wykładach unowocześniają niezmienne prawdy Boże, co prowadzi do powstania wielu błędnych nauk. Pismo Święte poucza nas, abyśmy zachowywali Słowo Boże i wzrastali w poznaniu Tego, który był od początku. Cokolwiek pochodzi od Boga, nie musi być poprawiane czy rozwijane. Także w dzisiejszych czasach „kaznodzieje” pukają do drzwi naszych mieszkań. Każdy wierzący, brat czy siostra ma obowiązek, aby tych fałszywych nauczycieli odprawić. Naszym zadaniem jest stać pewnie na tej skale, którą jest Chrystus, i nie tylko zachowywać Jego Słowo, ale również udzielić odpowiedzi tym, którzy się jej domagają, i zdecydowanie sprzeciwić się nieprawdzie. Apostoł Jan pisze jako starszy i pasterz do powierzonych mu owiec. Ma nadzieję na rychłe spotkanie ze swoimi braćmi i siostrami. Cieszy się, że wkrótce będzie mógł z nimi przebywać. ",
        "bookID": 24,
        "verseRange": "1,7–1,13"
    },
    {
        "id": 683,
        "title": "Trzeci List Jana 1,1–8",
        "text": "Bezpośrednim odbiorcą tego listu jest Gajus. Ten krótki, inspirowany przez Ducha Świętego list, zawiera wiele ważnych pouczeń. Czytamy tu, że Gajus cieszył się „duchowym zdrowiem”, tak dobrym, że Jan życzy mu równie dobrego zdrowia cielesnego (Gajus prawdopodobnie chorował). Z nami często bywa niestety odwrotnie. Nasze ciało jest zwykle dużo zdrowsze niż dusza. Dobry stan wewnętrzny Gajusa objawiał się jego chodzeniem w prawdzie, co zaobserwowali też bracia i zaświadczyli o tym innym. Jakim pokrzepieniem była dla pozostałych ta wiadomość! Gościnność wyświadczona braciom przez Gajusa wypływa z posłuszeństwa względem Słowa Bożego. Apostoł wspomina o tym nie po to, aby pochwalić Gajusa przed innymi, ale podaje to jako przykład dobrego postępowania – dla innych braci i dla nas także. Gajus przyjął braci, którzy byli oddanymi sługami Pana Jezusa. Obszedł się z nimi tak, jak gdyby gościł samego Pana, a następnie wyprawił ich w dalszą podróż. Mimo że dla niego byli to obcy ludzie, umiłował ich, gdyż przyszli w imieniu, które jest nad wszelkie imię. ",
        "bookID": 25,
        "verseRange": "1,1–1,8"
    },
    {
        "id": 684,
        "title": "Trzeci List Jana 1,9–15",
        "text": "Możemy zadać sobie pytanie, dlaczego Diotrefes tak ostro wystąpił przeciwko współbraciom i apostołom. Chciał on zajmować pierwsze miejsce w zgromadzeniu, panować nad innymi, i obawiał się, że ci, którzy pokornie pełnili swoją służbę, w końcu zakwestionują jego stanowisko. Czyż zapomniał o słowach Pana Jezusa, który nauczał, że ten jest wielki, kto pragnie służyć innym (Mat. 20,27; Łuk. 22,26–27)? Złośliwe słowa, które skierował przeciwko apostołom, były próbą pozbawienia ich posiadanego autorytetu. Podobna sytuacja może i dzisiaj mieć miejsce. Jeżeli nie chcemy przyjąć czyichś napomnień, wtedy w złości oczerniamy tego, kto nas napomina. Nie postępujmy w ten sposób, ani też nie słuchajmy tych obmów. Pewną zasadę znajdujemy w wierszu 12: Słowo Boże jest najlepszą miarą tego, co dobre i ono może wydać o kimś prawdziwe świadectwo. Świadectwo człowieka nie zawsze rozwiewa wszelkie wątpliwości, ale z pewnością czyni to prawda. Możliwe, że niedługo będziemy musieli stanąć przed sądową stolicą Chrystusową. Nasze życie zostanie tam wypróbowane w świetle prawdy. Jakie będzie nasze świadectwo? Czy takie jak Demetriusza? A może gorsze? ",
        "bookID": 25,
        "verseRange": "1,9–1,15"
    },
    {
        "id": 685,
        "title": "List Judy 1,1–7",
        "text": "List Judy jest bardzo podobny w swojej treści do 2. Listu Piotra. Juda opisuje jednak jeszcze wyraźniej to odejście czy wręcz „odpadnięcie” od Boga i prawdy Nowego Testamentu, które miało miejsce wśród chrześcijan. List ten jest skierowany do wszystkich wierzących jako do ogółu, ale też do każdego osobiście, zwracając uwagę na odpowiedzialność każdego z nas. Jakże pocieszające są słowa w wierszu pierwszym mówiące o tym, że wierzący są zarówno „powołani”, jak i „zachowani”! Możemy czuć się bezpiecznie wiedząc, że wśród pogłębiającego się upadku będziemy zachowani przez Pana Jezusa i dla Niego. Juda chętnie pisałby na temat wspólnego zbawienia (w. 3), ale w pewnym sensie jest zmuszony pisać na temat walki. W czasie, kiedy wielu chrześcijan ignoruje zasady Słowa Bożego, zadaniem każdego wykupionego jest „walczyć o wiarę” Nowego Testamentu – czyli głosić ją i jej bronić. Za pomocą trzech przykładów ze Starego Testamentu Juda opisuje widoczne dzisiaj odstępstwo, po którym zawsze następuje sąd. Grzech ludu izraelskiego na pustyni polegał na niewierze, grzech aniołów na nieposłuszeństwie, natomiast Sodomczyków – na skrajnej niemoralności. Zauważmy też pewną prawidłowość: wynikiem niewiary względem Słowa Bożego jest jawne nieposłuszeństwo i sprzeciw lub bunt wobec porządku stworzenia Bożego, co z kolei nieuchronnie prowadzi do niemoralności. ",
        "bookID": 26,
        "verseRange": "1–1,7"
    },
    {
        "id": 686,
        "title": "List Judy 1,8–16",
        "text": "W wierszu 4 jest mowa o bezbożnych ludziach, którzy niestety wmieszali się pomiędzy wierzących, ale sami nigdy nie pokutowali i się nie nawrócili. Tych ludzi Juda w swoim liście nazywa: „tymi”, „oni” czy „ludzie ci” (zob. wiersze 4,7,8,10,12,16,19). Gdy spojrzymy na wiersz 8, to czyż nie widzimy w nim odbicia naszych czasów, w których mamy do czynienia z brakiem moralności, buntem wobec wszelkich autorytetów oraz ze wzrastającą anarchią? Jest tu mowa także o bluźnieniu istotom niebieskim i mocom, co objawia się w lekkomyślnym sposobie mówienia i myślenia o rzeczach niebieskich, a także o szatanie i jego mocy. Zostały tutaj użyte trzy starotestamentowe obrazy, aby pokazać dzisiejsze odstępstwo w chrześcijaństwie. Kain symbolizuje tych, którzy wybierają własną religię. Błąd Bileama polegał na egoizmie, na szukaniu własnych korzyści. Natomiast Korach sam chciał uczynić się arcykapłanem i tym samym zbuntował się przeciwko Panu oraz przeciwko powołanym przez Niego sługom – Mojżeszowi i Aaronowi. Ludzie, którzy idą taką drogą upadku, nie przynoszą żadnego owocu dla Boga i wprowadzają w błąd tych, którzy ich naśladują. W końcu jednak dosięgnie ich sąd Boży. Przepowiednia Henocha częściowo wypełniła się przez potop, ale wypełni się całkowicie w przyszłości, kiedy przyjdzie sąd na nominalne chrześcijaństwo. ",
        "bookID": 26,
        "verseRange": "8–8,16"
    },
    {
        "id": 687,
        "title": "List Judy 1,17–25",
        "text": "Tak wiele negatywnych rzeczy, o których czytaliśmy w powyższych wierszach, mogłoby nas przygnębić i zniechęcić, dlatego Juda chce nas w następnych wierszach pocieszyć, mówiąc: „lecz wy, umiłowani” (w. 17 i 20). My jesteśmy umiłowani przez Pana i takimi pozostaniemy na wieczność. W wierszach 20–21 Juda pokazuje nam, jak powinniśmy się zachowywać wobec tego upadłego chrześcijaństwa, zwracając naszą uwagę na cztery rzeczy: X Przez czytanie i studiowanie Biblii powinniśmy coraz lepiej poznawać naszą chrześcijańską wiarę. W ten sposób zostaniemy wewnętrznie zbudowani i będziemy duchowo wzrastać. X Każdy wierzący potrzebuje modlitwy – przez nią wyraża swoją zależność od Boga. Nasza rozmowa z Bogiem powinna wypływać z naszego serca, w którym mieszka Duch Święty. X Nie powinniśmy nigdy zapominać o tym, że jesteśmy otoczeni przez Bożą miłość – ta świadomość powinna przenikać nasze życie. X Pan Jezus obiecał, że przyjdzie wkrótce i w swojej łasce zabierze nas z tego grzesznego świata na zawsze do swojej chwały. Czy wciąż oczekujemy na Niego? Tak długo, jak jeszcze jesteśmy na tej ziemi, powinniśmy pomagać tym, którzy są pod wpływem tego złego, upadłego chrześcijaństwa (w. 22–23). Na końcu swojego listu Juda wskazuje na Boga, który ma moc doprowadzić szczęśliwie swoją własność do tego wspaniałego, niebiańskiego celu. Jakaż to dla nas pociecha! ",
        "bookID": 26,
        "verseRange": "17–17,25"
    },
    {
        "id": 688,
        "title": "Objawienie Jana 1,1–3",
        "text": "Objawienie jest ostatnią księgą Biblii i szczególną, prorocką Księgą Nowego Testamentu. O jej zawartości informuje nas pierwszy wiersz. W Objawieniu Bóg oznajmia to, „co ma się stać wkrótce”. Chodzi przede wszystkim o nadchodzące sądy, jakimi Bóg dotknie nominalne chrześcijaństwo, to znaczy wszystkich ludzi i narody, które przyznają się do chrześcijaństwa. W związku z tym w niektórych miejscach wspomina się o Izraelu i żydach, ponieważ przyszłość ziemi jest nierozłącznie związana z tym narodem. Dla wielu chrześcijan Księga Objawienia jest księgą zamkniętą. Z jednej strony jest to zrozumiałe, gdyż prawie wszystko podane jest w języku symbolicznym. Z drugiej strony Księga Objawienia zwraca się wyraźnie do sług, albo inaczej do niewolników Pana Jezusa. Chce nam powiedzieć to, że jej posłannictwo jest dla wszystkich, którzy gotowi są być posłusznymi Bogu i Jego Słowu we wszystkim. Niestety dzisiaj wielu chrześcijan nie zamierza już być posłusznymi jeśli chodzi o szczegóły ich osobistego i społecznego życia jako ludzi wierzących, by dać się kierować stosownie do wskazówek Słowa Bożego i poddawać się wyraźnym pouczeniom tego Słowa. Wiele z niego uważa się za przestarzałe. Czy wobec tego należy się dziwić, że nie rozumie się Słowa Bożego a nade wszystko Objawienia? Cel Objawienia wyrażony jest w wierszu 3. Bóg chce, byśmy przez czytanie tej Księgi zauważyli, jak bliski jest czas sądów, byśmy mogli się też odpowiednio do tego zachowywać. ",
        "bookID": 27,
        "verseRange": "1,1–1,3"
    },
    {
        "id": 689,
        "title": "Objawienie Jana 1,4–8",
        "text": "Pisarzem tej Księgi, natchnionym przez Ducha Bożego, jest apostoł Jan. Odbiorcą jest siedem zgromadzeń w Małej Azji (dzisiejsza zachodnia Turcja). W przeciwieństwie do Listów Nowego Testamentu, na początku nie jest wymieniony Bóg Ojciec, ale Bóg przedstawiony jako Wieczny. Ducha Świętego widzimy tu jako Ducha mocy, w której Bóg wykona swoje sądy. A Pan Jezus przedstawiony jest nam z punktu widzenia jego związku z ziemią. Podczas swego życia był wiernym Świadkiem. Dziś jest On Pierworodnym z umarłych, gdyż oprócz Niego nikt jeszcze dotąd nie powstał z martwych. Jako Książę królów ziemi okaże się wkrótce i założy swoje Królestwo pokoju. Lecz wszyscy wykupieni mogą dodać: To jest ten, „który miłuje nas i który wyzwolił nas z grzechów naszych przez krew swoją”. Nasz Odkupiciel okaże się wkrótce w chwale. Każde oko Go ujrzy. Wierząca resztka z żydów pozna w Nim swego oczekiwanego Mesjasza. Będą musieli jednak oni stwierdzić z bojaźnią, że jest to ta sama Osoba, którą kiedyś ich naród ukrzyżował. To zaś doprowadzi do prawdziwej według Boga pokuty i do smutku. Ale i wszyscy niewierzący zobaczą Go i rozpoznają w Nim Tego, którego zlekceważyli i odepchnęli. Następnie przedstawia się On jako Bóg Wieczny, Wszechmogący, ale również jako ten, który przychodzi sądzić. On jest tym Alfa i Omega, to znaczy tą szczególną, prawdziwą zawartością spisanego Słowa Bożego. ",
        "bookID": 27,
        "verseRange": "1,4–1,8"
    },
    {
        "id": 690,
        "title": "Objawienie Jana 1,9–20",
        "text": "Jan, będąc wygnańcem na wyspie Patmos, miał szereg widzeń, które musiał spisać a później rozesłać do wymienionych zgromadzeń. Zbory te są tutaj przyrównane do siedmiu świeczników (w. 20). Nie chodzi w tym obrazie o Zgromadzenie, jakie Bóg tworzy i widzi, jako składające się ze wszystkich wykupionych, lecz o Zgromadzenie w swoim praktycznym świadectwie na ziemi. Pierwsze, co Jan widzi to jest Osoba, która napawa strachem: Pan Jezus jako Sędzia, przechadzający się pomiędzy siedmioma świecznikami. Takiego Pana apostoł dotychczas nie znał. Dlatego jego reakcja jest zrozumiała: pada jak martwy do Jego stóp. Lecz Sędzia, który będzie sądził i osądzał to odpowiedzialne chrześcijaństwo, jest Ratownikiem prawdziwie wierzących. A Jan śmiertelnie przestraszony może usłyszeć z ust swego Pana takie pocieszające słowa: „Nie lękaj się”. Z opisu Osoby owego Sędziego chcemy rozważyć dwie cechy. Jego oczy są podobne płomieniowi ognia. Nic nie ukryje się przed Jego spojrzeniem. On widzi u chrześcijan wszystko, co nie jest w zgodności z Jego świętością. A z ust Jego wychodzi miecz obustronnie ostry – obraz Słowa Bożego (Hebr. 4,12; Efez. 6,17). To jest ową miarą, według której zostanie wszystko ocenione. Wiersz 19. daje nam ogólniejszy podział tej Księgi. „Co widziałeś”, pokazuje rozdział 1. „co jest”, dotyczy rozdziału 2. i 3., oraz „co się stanie potem”, obejmuje rozdziały 4–22. ",
        "bookID": 27,
        "verseRange": "1,9–1,20"
    },
    {
        "id": 691,
        "title": "Objawienie Jana 2,1–7",
        "text": "Rozdziały 2. i 3. stanowią drugą główną część Objawienia (zobacz rozdz. 1,19). Pokazują nam Zgromadzenie w swojej odpowiedzialności, to jest podczas całego czasu świadectwa na tej ziemi. W ten sposób w tych dwóch rozdziałach mamy prorocze spojrzenie przez całą historię Kościoła. Podczas czytania tych pojedynczych listów miejmy na uwadze to, że stan poszczególnych zgromadzeń, jaki Pan objawia proroczo opisując okres czasu historii Kościoła, może być taki sam i u nas. W Efezie mógł Pan wymienić wiele pozytywnego: uczynki, praca, wytrwanie, zajmowanie właściwego stanowiska wobec zła. Ale przy tych wszystkich zewnętrznych rzeczach, Pan musiał się żalić: „Porzuciłeś pierwszą twoją miłość”. Oziębła przychylność do Pana. W przeciwieństwie do Tesaloniczan nie było już u Efezjan uczynków wiary, nie było dążeń miłości i nie było wytrwania w nadziei. Pan wzywa do prawdziwej pokuty i nawrócenia, gdyż inaczej usunie On świecznik, to znaczy będzie musiał to miejscowe zgromadzenie w Efezie zgasić. Niestety, do tego doszło! Od tego czasu wiele innych miejscowych zgromadzeń z tego powodu zanikło. Szczęśliwie jednak byli poprzez wszystkie czasy tacy, którzy zwyciężyli. Są to tacy, którzy widzą to niebezpieczeństwo i maja też otwarte ucho na ostrzeżenia od Pana. Oni są zdecydowani „płynąć pod prąd”, aby być wiernymi Panu. Czy my należymy do nich? Ten stan jaki był w Efezie odpowiada okresowi od odejścia apostołów aż prawie do roku 167. ",
        "bookID": 27,
        "verseRange": "2,1–2,7"
    },
    {
        "id": 692,
        "title": "Objawienie Jana 2,8–17",
        "text": "Zgromadzeniu w Smyrnie Pan Jezus przedstawia się jako Pierwszy i Ostatni, który wszystko trzyma w swoich rękach. Jak bardzo potrzebna była wierzącym taka pociecha! Ich sytuacja nie był taka przyjemna. Cierpieli oni ucisk i prześladowanie. Wielu zmarło śmiercią męczeńską. Lecz Pan pociesza ich, wskazując na koronę żywota i zapewnia ich, że nie spotka ich wieczne oddalenie od Boga, to jest druga śmierć. Smyrna jest oznaką okresu prześladowań chrześcijan za panowania różnych cesarzy rzymskich w latach 167–313. Pan jeszcze i dziś dopuszcza różne uciski, aby znowu przywieść do siebie oziębłe serca. List do Pergamu pokazuje nam dalszy ciąg historii Kościoła. W roku 313 nastąpiła zdecydowana zmiana, kiedy to cesarz Konstantyn nawrócił się na chrześcijaństwo i podniósł chrześcijaństwo do rangi religii państwowej. Tym samym ustały prześladowania, ale Kościół równocześnie stanął pod ochroną cesarza a przez to pod ochroną tego świata. Pan widział to wszystko, kiedy mówił: „Wiem, gdzie mieszkasz, tam gdzie jest tron szatana”. W dodatku Pan wskazuje, że zaczęły się rozpowszechniać fałszywe nauki. W nauce Balaama (por. 4. Mojż. 25,1–3; 31,16) mamy pomieszanie chrześcijaństwa z pogaństwem, albo zmieszanie idei światowych z prawdą Słowa Bożego. Nauka Nikolaitów rozróżniała szczególną klasę kapłańską, to jest kler i tych, którzy byli przez nią opanowani, laicy. ",
        "bookID": 27,
        "verseRange": "2,8–2,17"
    },
    {
        "id": 693,
        "title": "Objawienie Jana 2,18–29",
        "text": "Tiatyra jako czwarte Zgromadzenie przedstawia w historii Kościoła mroki średniowiecza, okres, w którym panował Kościół Rzymski. Okres ten miał początek w roku 606, kiedy to biskup rzymski został uczyniony papieżem, i trwał aż do reformacji w XV stuleciu. Wtedy skończył się wymieniony tutaj okres, ale nie skończył się system rzymski, który będzie trwał nadal aż do przyjścia Pana. Osądzenie tego zgromadzenia jest osądem Syna Bożego, nie Syna dziewicy Marii. Słowami wiersza 19. Pan uznaje to, co uczyniono dla Niego w średniowieczu. Ale później musi z całą powagą napiętnować to, co jest złe i czego nie może zwać dobrym. Izebel była bezbożną żoną Achaba, poganką (1. Król. 16,31). Ona zwie się prorokinią, ale jest zwodzicielką. Ta niewiasta uosabia papiestwo, które dzisiaj twierdzi, naucza i rozpowszechnia naukę o nieomylności papieża. Zapowiedziany sąd jest opisany dalej (wiersz 22,23; rozdz. 17;18). Jakież zachęcenie w obliczu tego zawierają końcowe wiersze! Wyjaśniają one, że Pan Jezus i w tym systemie widzi prawdziwych wierzących. Nie mają oni za wiele duchowego światła, gdyż Biblia była dla nich niedostępna. Dlatego Pan nie nakłada na nich dużej odpowiedzialności. Obiecuje im swoje przyjście i wymienia przy tym gwiazdę poranną. Jest nią On sam, Ten, który przyjdzie wkrótce, aby zabrać nas do siebie, do chwały (2. Piotra 1,19; Obj. 22,16). ",
        "bookID": 27,
        "verseRange": "2,18–2,29"
    },
    {
        "id": 694,
        "title": "Objawienie Jana 3,1–6",
        "text": "W XV stuleciu Bóg darował potężne przebudzenie duchowe – Reformację. Była ona dziełem Bożym. To, co z tego powstało – protestantyzm – jest dziełem ludzkim, i to jest wyjaśnione w Liście do Sardes. Sardes wyniknął z Tiatyry, przy czym ta ostatnia pozostała nadal, jak to już oglądaliśmy. Upadek ten dotyczy również i tych dwóch ostatnich listów. Każdy nowy stan zgromadzenia wynika z poprzedniego, przy czym ten poprzedni nie zostanie zmieniony, ale będzie trwał do przyjścia Pana. Kiedy Pan przyjdzie znowu, chrześcijaństwo składać się będzie z Tiatyry, Sardesu, Filadelfi i i Laodycei. Protestantyzm daje pozory życia, ale system ten jest sam w sobie martwy. Przez chrzest i konfi rmację stają się członkami Kościoła reformowanego i nikt nie pyta, czy kto rzeczywiście posiada życie z Boga. Protestantyzm od początku był pod ochroną światowych władców. Dlatego przyjście Pana i dla tych chrześcijan będzie zaskakujące tak, jak i dla świata, z którym się związali (1. Tes. 5,2). Także i w Sardes są wyjątki. Należą do nich na przykład Pietyści, a również i ci wszyscy, którzy nie poddali się wpływom nowoczesnej teologii, atakującej Boga, Pana Jezusa i Biblię. Pocieszenie i zapewnienie dla zwycięzcy w Sardes dotyczy także każdego wierzącego dzisiaj. Wśród tego nieuleczalnego pomieszania w chrześcijaństwie, wierzący może wiedzieć: Moje imię jest zapisane w górze. ",
        "bookID": 27,
        "verseRange": "3,1–3,6"
    },
    {
        "id": 695,
        "title": "Objawienie Jana 3,7–13",
        "text": "W wierszu 3. widzieliśmy, że Sardes pozostanie aż do przyjścia Pana. Są jednak tacy, którzy opuścili Sardes i odłączyli się od niego. Dlaczego? Ponieważ chcieli się odłączyć od świata. Kościoły protestanckie są dalece opanowane przez światowe, niebiblijne zasady. W ciągu ostatniego stulecia wielu uwolniło się od kościelnych systemów. Stanowią oni Filadelfi ę. Jakie są cechy tych, którzy należą do Filadelfi i? Sama nazwa to wskazuje. „Filadelfi a” znaczy „Miłość braterska”. Są to bracia, którzy miłują Pana i w miłości idą razem naprzód. Droga zaś, którą ci wierzący kroczą, nie jest drogą łatwą. Mają jednak zapewnienie Pana, że On dał im otwarte drzwi, których ani ludzie ani szatan nie są w stanie zamknąć. Co Pan może uznawać w Filadelfi i? Najpierw On mówi: „Zachowałeś moje Słowo”. Wierzący ci trzymają się mocno całego Słowa Bożego i przyjmują je rzeczywiście jako Słowo Pana. „Nie zaparłeś się mojego imienia”. Imię Jezus wystarcza im do zbawienia ich duszy (Dz.Ap. 4,12). Wystarcza On im również, do zgromadzania się (Mat. 18,20). Nie czują potrzeby żadnej ludzkiej organizacji. „Zachowałeś nakaz mój, by przy mnie wytrwać”. Chce powiedzieć, że mają oni przed oczami przyjście Pana. Żyją w oczekiwaniu aż przyjdzie On, by pochwycić wszystkich tych, którzy są Jego własnością. ",
        "bookID": 27,
        "verseRange": "3,7–3,13"
    },
    {
        "id": 696,
        "title": "Objawienie Jana 3,14–22",
        "text": "Laodycea przedstawia nam taki stan, który powstaje wtedy, gdy duchowe światło, jakie Bóg darował Filadelfi i bardziej się rozszerzy a ludzie stają się z tego powodu dumni, stosunek zaś do Pana staje się letni. Jest to smutny i beznadziejny stan. Pan przedstawia się tu jako „Amen”. Oznacza to, że po tym ostatnim stanie nic już nie nastąpi. On jest jednak tym wiernym i prawdziwym Świadkiem, w przeciwieństwie do Swego Zgromadzenia, które tak bardzo zawiodło w swoim świadectwie wobec tego świata. Stan Laodycei jest nadzwyczaj tragiczny, i rozumie się, że Pan w końcu to Zgromadzenie wypluje ze swoich ust. Laodycea posiada, jak się wydaje, wszystko oprócz Pana, który stoi na zewnątrz! Jakież przeciwieństwo do Filadelfi i, która oprócz Pana właściwie nic nie posiada! Patrząc po ludzku jest ona biedna, słaba i mała, natomiast Laodycea bogata i bez żadnych potrzeb. Zgromadzenie to nie widzi jednak tego, że Pan już nie jest z nim. Laodycea jako całość zostanie wypluta, lecz dla pojedynczego wierzącego istnieje możliwość, by czynić pokutę. Sam Pan oferuje złoto, to znaczy Boską a nie ludzką chwałę, białe szaty Boskiej sprawiedliwości, w miejsce własnej sprawiedliwości, i maść na oczy, by móc rozpoznać Bożą prawdę. Osobiście, każdy, kto pokutuje, może otworzyć Panu drzwi swego serca i mieć z Nim społeczność. Jakaż to łaska! ",
        "bookID": 27,
        "verseRange": "3,14–3,22"
    },
    {
        "id": 697,
        "title": "Objawienie Jana 4,1–11",
        "text": "Kiedy będziemy rozważać według ogólnego podziału Objawienia, według rozdziału 1, 19, to teraz mamy opis wydarzeń przyszłych. Pomiędzy rozdziałem 3. a 4. znajduje się przyjście Pana dla swoich, a które tutaj nie jest wymienione, ponieważ nie ma ono nic wspólnego z proroctwem dotyczącym tej ziemi, lecz jest wyłączną nadzieją wierzących. To przyjście Pana ma jednak jeszcze i drugą fazę: Jego pojawienie się ze wszystkimi Swoimi. Była już o tym mowa w rozdziale 1,7 a w rozdziale 19. to przyjście jest opisane bliżej. Pomiędzy tymi dwoma fazami jest okres kilku lat, w których nastąpią opisane w Objawieniu sądy. Co Jan widzi teraz w niebie? W rozdziale 4. chodzi przede wszystkim o tron oraz o Tego, który na nim siedzi. Jest nim Bóg, Stwórca nieba i ziemi. Wszystkie sądy, które kolejno dotkną ludzi na ziemi, pochodzą od Boga na tronie (w. 5). Dwudziestu czterech starszych, którzy jako kapłani i królowie zasiadają wokół tronu Bożego na 24 tronach, przedstawiają wszystkich wierzących okresu istnienia Kościoła i Starego Testamentu. Uwielbiają oni Boga jako Stworzyciela. Natomiast cztery żywe istoty wskazują na charakter Bożych sądów. Lew mówi o mocy a cielec jest obrazem niezmienności Bożych sądów. Oblicze człowiecze mówi o mądrości i o zdolności rozsądzania, w jakiej będzie sądził Bóg. Orzeł mówi zaś o szybkim działaniu Boga. ",
        "bookID": 27,
        "verseRange": "4,1–4,11"
    },
    {
        "id": 698,
        "title": "Objawienie Jana 5,1–5",
        "text": "W prawej ręce Tego, który siedzi na tronie Jan widzi zapieczętowany zwój księgi. Co jest napisane po obu stronach tego pergaminu? Zwój ten zawiera wszelkie plany Boże dotyczące tej ziemi. Celem Jego postępowania jest całkowite panowanie Jezusa Chrystusa (Efez. 1,10). Ten Boży zamiar zostać może osiągnięty tylko poprzez sądy. Wszystko bowiem, co w tym świecie jest w sprzeczności z Bożą świętością, musi być skazane i osądzone, by mogło się rozpocząć pokojowe panowanie Pana Jezusa. Taką wymowę ma ów zwój księgi i Księga sądów. Po zapytaniu anioła nie znalazł się nikt, kto by był zdolny i godny, by otworzyć tę zapieczętowaną Księgę. Jan, który to widzi jest z powodu tego bardzo zrozpaczony i bardzo płacze, ale nie długo. Jeden z owych 24 starców, a więc wierzący, który ma wgląd w Boże myśli i jego drogi – nie jest to anioł – pociesza go. On może odpowiedzieć na zadane pytanie anioła. Lew z pokolenia Judy to nikt inny, tylko nasz Pan Jezus Chrystus. Przez Swoje dzieło odkupienia na krzyżu Golgoty odkupił tę ziemię jako Człowiek (Mat. 13,44). Dlatego ma prawo i zdolność, by wypełnić Boże zamiary odnośnie tej ziemi. Ale On również należy do królewskiej linii Dawidowej i dlatego jest godzien, by otworzyć tę Księgę. On jest tym Królem, który będzie w końcu rządził ziemią sprawiedliwie. Korzeń Dawidowy wskazuje wreszcie na Jego Boskość jako Stwórcy i pochodzenie od Dawida. ",
        "bookID": 27,
        "verseRange": "5,1–5,5"
    },
    {
        "id": 699,
        "title": "Objawienie Jana 5,6–14",
        "text": "Zdumiewające, że Jan widzi teraz nie lwa, lecz Baranka jakby zabitego, który stoi w pośrodku. Obraz ten wyjaśnia nam, w jaki sposób Pan Jezus zwyciężył: stało się to na krzyżu, kiedy ofi arował samego siebie Bogu. A odkupieni ci – przedstawieni w obrazie 24 starców – wyrażają to w nowej pieśni: „Godzien jesteś... ponieważ zostałeś zabity i odkupiłeś dla Boga krwią swoją...”. Bliższy opis Baranka mówi wyraźnie, że Jezus, nasz Pan, który uniżył siebie samego do śmierci krzyżowej, jest równocześnie tym Wszechmogącym (siedem rogów), Wszechwiedzącym (siedem oczu) i Wszechobecnym Bogiem. Jemu należy wszelki hołd i uwielbienie od swoich. Kiedy Baranek wziął księgę, rozbrzmiała w niebie chwała na Jego cześć. Wszystko jest skoncentrowane na Panu Jezusie, ale nie wszyscy stoją przy Nim jednakowo blisko. Najbliższy krąg tworzą starsi. Ci wykupieni są Jemu najbliżsi, gdyż On umarł na krzyżu za ich grzechy. Oni są w osobistej bliskości z Nim, niegdyś ukrzyżowanym, i dlatego śpiewają: „Godzien jesteś...”. Dalszy otaczający Go krąg stanowią aniołowie. Oni mówią: „Godzien jest ten Baranek...”. A najbardziej zewnętrzny krąg stanowi stworzenie. I ono czci Baranka. Całe niebo raduje się, że temu niegdyś wzgardzonemu i ukrzyżowanemu Jezusowi teraz wkrótce oddana będzie chwała, cześć i moc, które jako Królowi Mu należą. ",
        "bookID": 27,
        "verseRange": "5,6–5,14"
    },
    {
        "id": 700,
        "title": "Objawienie Jana 6,1–8",
        "text": "Po zabraniu wszystkich prawdziwie wierzących na ziemi nastąpi czas strasznych sądów. To jest „godzina próby”, o której czytaliśmy w rozdziale 3,10. Obejmuje ona okres czasu pomiędzy przyjściem Pana do swoich, by ich zabrać, a Jego przyjściem w chwale ze swoimi. Sądy te są konieczne, by oczyścić ziemię przed założeniem Królestwa Jezusa Chrystusa. Po tym, kiedy Pan Jezus wziął z ręki Bożej Księgę postanowień Bożych, otworzył pieczęcie jedna za drugą. Za każdym razem rozpoczyna się kolejny z sądów. Bóg jeszcze nie wkracza bezpośrednio w wydarzenia na ziemi. Te pierwsze sądy są opatrznościowe. Ludzie nie rozpoznają jeszcze ręki Bożej w tym, co na nich przyjdzie. Plagi te przypiszą naturalnym katastrofom lub politycznym wydarzeniom. Najpierw powstanie dyktator, który bez wojny dojdzie do wielkiej mocy, ale tylko na krótki czas. Drugi koń z jeźdźcem przyniesie wojny, to jest wojny domowe. Ludzie nie znajdą już wzajemnego zrozumienia i chwycą za broń. Wojny te doprowadzą w następstwie do trudności gospodarczych, przy czym drożyznę najbardziej odczują biedni. Skutkiem tych sądów będzie śmierć wielu ludzi. Określenie „czwarta część ziemi” wskazuje na to, że chodzi o ograniczony obszar. ",
        "bookID": 27,
        "verseRange": "6,1–6,8"
    },
    {
        "id": 701,
        "title": "Objawienie Jana 6,9–17",
        "text": "Przy otwarciu piątej pieczęci Jan widzi dusze męczenników pod ołtarzem. Kim są ci zmarli wierzący, skoro przy przyjściu Pana powstali z martwych i zostali zabrani wszyscy, którzy zasnęli w Panu? A więc, po pochwyceniu wierzących na ziemi będzie głoszona ewangelia nadchodzącego Królestwa. Wielu ludzi, którzy nie mieli możliwości usłyszeć Ewangelii łaski, zostaną wówczas skonfrontowani z radosną Nowiną Bożą. Część z tych, którzy uwierzą tej ewangelii, umrze śmiercią męczeńską. Inni zostaną zachowani, by przechodzić przez te straszne uciski. Modlitwa tych wierzących wskazuje, że nie żyją oni już w czasie łaski (porównaj ich modlitwę z modlitwą w Dziejach Apostolskich 7,59–60). Fundament, na jakim się opierają, jest taki sam jak u starotestamentowych wierzących (Psalm 94,1–7). Bóg wysłucha ich modlitwy, kiedy Pan Jezus okaże się w chwale. Powstaną oni razem z męczennikami z okresu ucisku (rozdz. 20,4). Przy szóstej pieczęci widzimy rewolucję, która obejmie cały zachodni świat. Wszelki stabilny dotąd porządek polityczny oraz struktura gospodarcza zachwieją się. Wszystko zostanie wywrócone „do góry nogami”. Nie będzie żadnej warstwy w społeczeństwie, której by to nie dotknęło. Wtedy po raz pierwszy ludzie spostrzegą, że Bóg stoi za wszelkimi siłami natury i losem całego świata. Będą się Go bali, jednak bez pokuty. ",
        "bookID": 27,
        "verseRange": "6,9–6,17"
    },
    {
        "id": 702,
        "title": "Objawienie Jana 7,1–8",
        "text": "Zanim Duch Święty będzie kontynuował relację o dalszym przebiegu okresu sądów, czyni w 7. rozdziale pewną wstawkę. Jest nam w tym miejscu oznajmione, co czyni Bóg, zanim dokona dalszych sądów nad ziemią. Czterej aniołowie są gotowi, by wylać Boskie sądy na ziemię. Ale inny anioł, który przychodzi od wschodu słońca – obraz na nadzieję – na razie powstrzymuje ich od tego. Powód tego wstrzymania znajdujemy w 3. wierszu: „Dopóki nie opatrzymy pieczęcią sług Boga naszego na czołach ich”. Kim są ci słudzy Boży? Są to wybrani ze wszystkich pokoleń Izraelskich, którzy zostaną opieczętowani Boską pieczęcią. Bóg postara się o to, że przetrwają oni bezpiecznie czas sądu, aby w końcu jako żyjący wejść wprost do Tysiącletniego Królestwa Jego Syna. W 9. rozdziale można zauważyć, że moce zła nie mogą w żaden sposób atakować tych, którzy są opieczętowani. Liczba 144 000 (12 000 z każdego pokolenia) jest symboliczna. Liczba dwanaście ma w Biblii związek z Bożymi rządami na ziemi. Bóg postara się o to, by cały Jego ziemski lud (Izrael) był reprezentowany w Tysiącletnim Królestwie Jego Syna. Centrum wszechwładnego panowania Jezusa Chrystusa będzie Jerozolima. Stamtąd wypływać będzie Boskie błogosławieństwo poprzez lud Izraelski na wszystkich ludzi (por. bramy niebieskiego miasta Jeruzalem w rozdziale 21,12–13). ",
        "bookID": 27,
        "verseRange": "7,1–7,8"
    },
    {
        "id": 703,
        "title": "Objawienie Jana 7,9–17",
        "text": "Po tych 144 000 zapieczętowanych z ludu Izraelskiego, Jan widzi inną grupę ludzi. Pochodzą oni ze wszystkich narodów ziemi. Kiedy czytamy dokładnie te wiersze, spostrzeżemy, że nie chodzi tu o męczenników, ale o wykupionych, którzy przeżyli czas wielkiego ucisku i jako żywi wejdą do Królestwa na ziemi. Podstawą ich zbawienia jest krew Baranka. Dla wszystkich wierzących wszystkich okresów czasu zbawienia jest tylko jedna droga prowadząca do odpuszczenia grzechów: wiara w kosztowną krew Jezusa. Jest to jedyny środek na pojednanie grzechów. W proroczym widzeniu Duch Święty pokazuje tu nam wierzących, którzy przeżyją czas ucisku, ale są oni jeszcze przed nim. Wszystko jest tak przedstawione, jak gdyby czas ten był już poza nimi. Oni już przezwyciężyli i dlatego są w białych szatach z palmami w rękach. Ten okropny czas jaki przeżyli, nigdy się nie powtórzy. Sam Bóg otrze łzę z ich oczu a tym samym zabierze wszelkie wspomnienia o przeszłym utrapieniu. To jest to doskonałe pocieszenie Boże. Wiersz 15. wyraźnie daje do zrozumienia, że chodzi tu o wierzących, którzy będą żyli na ziemi, gdyż w ziemskim Jeruzalem będzie świątynia a zmiana dnia i nocy jest tylko na ziemi. W niebieskim Jeruzalem nie będzie już nocy ani świątyni (rozdz. 21, 22.25). ",
        "bookID": 27,
        "verseRange": "7,9–7,17"
    },
    {
        "id": 704,
        "title": "Objawienie Jana 8,1–13",
        "text": "Z otwarciem siódmej pieczęci następują dalsze sądy. Teraz występuje siedmiu aniołów z siedmioma trąbami. Każde trąbienie oznacza początek nowego sądu. Innym aniołem, którego widzi Jan, jest nikt inny, jak nasz Pan Jezus Chrystus. W tej postaci występuje On w Objawieniu więcej razy (rozdz. 7,2; 10,1; 18,1). Tutaj oglądamy Go jako Tego, który nadaje modlitwom uciskanych wierzących przyjemną woń i skuteczność przed Bogiem. My poznajemy, że On jest również tym, który wykonuje te sądy na ziemi. Pierwsze cztery trąby tworzą jedno. Sądy przez nie spowodowane trafi ają w cztery zakresy stworzenia: ziemię, morze, rzeki i źródła wód oraz słońce, księżyc i gwiazdy (porównaj rozdz. 14,7). A jednak nie chodzi tutaj o całą ziemię. Wciąż jest tu mowa o trzeciej części ziemi. Sąd ten spada najpierw na tych, którzy mają największą odpowiedzialność, to jest na nominalne chrześcijaństwo. Myśląc o „trzeciej części” chodzi tu przede wszystkim o Europę, co znajdziemy potwierdzone przy rozważaniu rozdziału 12,1–6. Symboliczna mowa sprawia trudności w wyjaśnianiu w detalach opisane tu sądy. Lecz w rozdziałach 12–14 są nam wyjaśnione różne szczegóły dotyczące czasu, w jakim sądy te będą miały miejsce, tak, że chociaż w przybliżeniu możemy mieć jakiś obraz okresu ucisku. ",
        "bookID": 27,
        "verseRange": "8,1–8,13"
    },
    {
        "id": 705,
        "title": "Objawienie Jana 9,1–12",
        "text": "Te sądy, które zostały wywołane przez trąby, Duch Święty określa słowem „biada” (w. 12), ponieważ są poważniejsze od poprzednich. Przy brzmieniu piątej trąby Jan widzi gwiazdę, która spadła z nieba na ziemię. Gwiazda ta przedstawia wielką osobistość. Jest nią Antychryst, człowiek, który podaje się za oczekiwanego przez naród izraelski Mesjasza, ale całą swą moc odbiera od szatana. Z wiersza 4. można wnioskować, że sąd od piątej trąby dotyczy Izraela, nad niewierzącymi tego narodu, którzy nie noszą pieczęci Bożej. W tych wierszach nie jest też mówione już o „trzeciej części”. Wobec tego musi chodzić o inny obszar, nie o Europę. Z symbolicznego opisu tego sądu można wnioskować, że chodzi o duchowe zwiedzenie. Ta szatańska moc, z jaką Antychryst będzie zwodzić niewierzących żydów, aby wierzyli najgorszym kłamliwym naukom, wydaje się być tak straszna, że ludzie ci będą chcieli raczej umrzeć, niż żyć dalej w tych duchowych torturach. Lecz „śmierć omijać ich będzie”. Dzisiaj jest już coraz więcej ludzi, którzy świadomie sięgają do okultyzmu. Przez to popadają w straszliwą zależność i zniewolenie szatańskie. Duchowe cierpienia takich ludzi są przykładem tego, co będzie się działo po piątej trąbie. ",
        "bookID": 27,
        "verseRange": "9,1–9,12"
    },
    {
        "id": 706,
        "title": "Objawienie Jana 9,13–21",
        "text": "Drugie biada odpowiada sądowi, jaki wynika z szóstej trąby. We wierszach 15–18 jest ponownie mowa o „trzeciej części”. Chodzi więc znowu o Europę, o tereny powstałego na nowo Królestwa Rzymskiego. Okropna wojna spadnie na ludzi, Bóg pośle w niej olbrzymie armie (200 milionów żołnierzy), przypuszczalnie ze Wschodu, przeciwko Zachodowi. Potem wymienione są trzy plagi: ogień, dym, siarka. Ogień i siarka są rzeczami, charakteryzującymi piekło (rozdz. 19,20; 20,10). Z tymi przybywającymi wojennymi armiami zdaje się też kroczyć razem wielkie okultyczne zwiedzenie. Okultyzm, spirytyzm, czary, magie, okropne demoniczne moce oraz zepsucie: wszystko to zawładnie ludźmi, którzy popadną w zniewolenie. Wielu też poniesie śmierć przez te „plagi”. W wierszu 20. objawiona jest cała złość ludzkiego serca. Mimo Boskich sądów, ludzie nie pokutowali. Zamiast się nawrócić, wolą raczej pozostać pod panowaniem tych demonicznych mocy. Początki opisanego tutaj stanu możemy już dzisiaj zauważyć wokół nas. Wielu ludzi naszych krajów odwraca się od chrześcijaństwa, zwracając się do pogaństwa (religii wschodnich i innych). Jakie zaś są tego skutki? Nasilająca się brutalność i czyny gwałtowne, wzrastająca przestępczość, ale również i postępująca fala bezwstydności i nieokiełzanej seksualności (por. wiersz 21). ",
        "bookID": 27,
        "verseRange": "9,13–9,21"
    },
    {
        "id": 707,
        "title": "Objawienie Jana 10,1–11",
        "text": "Jak w rozdziale 7. tak i tutaj, Duch Święty czyni pewną wstawkę (rozdz. 10,1–11,13), w której nasze spojrzenie skierowane jest na miasto Jeruzalem. Aniołem, który stoi na morzu i na ziemi, jest Pan Jezus. Cały opis w tym rozdziale wskazuje na to, że On jako Syn Człowieczy ma zamiar, by przejąć wkrótce panowanie na tej ziemi. Mała książeczka w Jego ręce zawiera Boży sposób postępowania z Palestyną, a przede wszystkim z miastem Jeruzalem. W przeciwieństwie do zwoju księgi w 5. rozdziale, ta książeczka nie jest zamknięta, lecz otwarta. Jak Bóg zamierza postępować z Jerozolimą, to jest wiadome. Mówili o tym obszernie prorocy starotestamentowi. Słodkość a potem gorzkość podczas jedzenia tej książki wskazują z jednej strony na wspaniałą przyszłość tego miasta, a z drugiej strony na ciężkie sądy, jakie wpierw na to miasto spadną. Co mamy rozumieć pod tą Bożą tajemnicą, jaka się dopełni przy siedmiu trąbach? Jest to tajemnica Bożych rządów, która dzisiaj nie jest przez wielu zrozumiana. Pojawiają się pytania: Dlaczego Bóg to wszystko dopuszcza? Dlaczego w to nie wkracza? My, wierzący wiemy, że żyjemy w czasie odrzucenia Pana Jezusa i że u Boga ma znaczenie to, jaki człowiek ma stosunek do wzgardzonego Jezusa. Wkrótce przyjdzie czas, kiedy Chrystus będzie rządził ofi cjalnie i bezpośrednio. Wtedy ludzie zrozumieją tajemnicę Jego panowania. ",
        "bookID": 27,
        "verseRange": "10,1–10,11"
    },
    {
        "id": 708,
        "title": "Objawienie Jana 11,1–13",
        "text": "W tym odcinku chodzi o Jerozolimę, to święte miasto, i o wydarzenia, które w ostatecznych czasach będą miały w niej miejsce. W 8. wierszu jest ono określone jako miejsce, gdzie „Pan ich został ukrzyżowany”. W tym przyszłym czasie znowu będzie stała świątynia Boża w Jerozolimie. Jednak wielkie tłumy ludzi pójdą za Antychrystem. Jedynie resztka żydów będzie naprawdę czciła Boga. Spośród tej resztki wierzących Bóg wzbudzi sobie pełne mocy świadectwo, jakie jest nam przedstawione w obrazie dwóch świadków, których On zwie Swoimi świadkami. Na ich ubiór składa się wór. Jest to znak powagi i smutku z powodu stanu ludu oraz mającego się odbyć Bożego sądu. O dwóch drzewach oliwnych i dwóch świecznikach czytamy już w Zachariasza 4. Tam pokazują one na Jozuego, najwyższego kapłana, oraz na Zerubabela pochodzącego z królewskiej linii Dawida. Bóg chce w Zachariaszu jak i tutaj wskazać na Mesjasza, który będzie i Kapłanem, i Królem. Myśl tę potwierdza wiersz 6., gdzie ci dwaj świadkowie przyjmują charakter Eliasza i Mojżesza (1. Król. 17; 2. Mojż. 7). Eliasz postępował w 1 Królewskiej 18 jako kapłan, a Mojżesz w 5. Mojż. 33,5 jest nazwany „Królem w Jeszurunie”. Krótko przed zjawieniem się Chrystusa, kiedy świadkowie ci spełnią swą służbę, dyktator królestwa rzymskiego zabije ich. Bóg jednak sprawi, że powstaną z martwych, aby całemu światu jasno pokazać, że On jest mocniejszy niż wszyscy Jego wrogowie. ",
        "bookID": 27,
        "verseRange": "11,1–11,13"
    },
    {
        "id": 709,
        "title": "Objawienie Jana 11,14–19",
        "text": "Wraz z siódmą trąbą kończą się sądy. Co rzeczywiście zawiera to trzecie „biada”, opisane jest bliżej dopiero w rozdziałach 15. i 16. Tam czytamy o siedmiu czaszach, w których dopełni się Boży gniew nad terytorium panowania rzymskiego dyktatora. Sądy te są tuż przed przyjściem Pana. Po siódmej trąbie nic już nie stoi na przeszkodzie, by powstało panowanie Chrystusa. W związku z tym całe niebo jest poruszone. Słychać odzywające się głosy, które oznajmiają, że Bóg w Osobie Człowieka Jezusa Chrystusa zapanuje Swoim Królestwem i będzie panować od wieczności do wieczności. Niebiescy święci upadają na twarze i uwielbiają Boga. W wierszach 17. i 18. znajdujemy w krótkich słowach opis rządów Pana. „Twój gniew rozgorzał” dotyczy to początku Jego panowania. On przyjdzie i zniszczy wszelkie wrogie armie (Zach. 14,3; Obj. 19,11–21). Wtedy też będzie miał miejsce sąd nad żywymi (Mat. 25,31–46). „Czas sądu nad umarłymi” wskazuje na końcowy sąd przed wielkim białym tronem po Tysiącletnim Królestwie (Obj. 20,11–15). Wyrażenie „oddawanie zapłaty” dotyczy samego Królestwa, gdzie Pan wynagrodzi swym dzieciom wierność w życiu (Łuk. 19,13–19). Weźmie On jednak pod uwagę różną odpowiedzialność, gdyż mowa jest tutaj o małych i wielkich. ",
        "bookID": 27,
        "verseRange": "11,14–11,19"
    },
    {
        "id": 710,
        "title": "Objawienie Jana 12,1–6",
        "text": "Księga Objawienia nie jest księgą, która objawiałaby nam przyszłe wydarzenia w chronologicznym porządku. Często bowiem kolejność podanych wydarzeń zostaje przerwana wstawkami i dodatkami, tak, jak tutaj. W rozdziale 11,15–18 czytaliśmy o tym, co będzie się działo w niebie, kiedy Pan Jezus Chrystus zacznie panować. Ale dopiero w 19. rozdziale 11. wierszu i dalszych otwiera się niebo, tak, że możemy widzieć, w jaki sposób okaże się Pan jako Król królów i Pan panów. W rozdziałach pomiędzy nimi Duch Święty opisuje nieco obszerniej różne rzeczy, które będą miały miejsce w czasie ucisku. Niewiasta z naszego urywku przedstawia Izraela, to jest tak, jak Bóg widzi swój naród. Tym męskim potomkiem jest Pan Jezus, który według Psalmu 2. ma być wszechwładnie panującym. Kiedy przyszedł On w uniżeniu, nie został przyjęty, lecz ukrzyżowany. Dlatego po Jego zmartwychwstaniu wrócił z powrotem do nieba, gdzie zajmuje honorowe miejsce po prawicy tronu Bożego (Mar. 16,19; Hebr. 1,3). Opis smoka pokrywa się z opisem zwierzęcia z rozdziału 13,1 i 17,3. Miejsca te mówią jasno o tym, że chodzi o dyktatora powstałego rzymskiego królestwa. Smokiem jest szatan, który skrywa się za tym człowiekiem chcąc wykorzystać jego i jego królestwo, aby pokrzyżować Boże plany. On będzie próbował pozbyć się Pana Jezusa, a później będzie uciskał pozostałą część wierzących z Izraela (w. 13). ",
        "bookID": 27,
        "verseRange": "12,1–12,6"
    },
    {
        "id": 711,
        "title": "Objawienie Jana 12,7–18",
        "text": "Wiersz 14. jest co do zawartości powtórzeniem wiersza 6. W odcinku będącym pomiędzy tymi wierszami jest bliżej wyjaśnione, dlaczego niewiasta ta jest karmiona na pustyni i zachowana - ponieważ szatan zostanie zrzucony na ziemię. Do dzisiaj szatan, który jest upadłym aniołem (Ez. 28,14–16), ma jeszcze przystęp do nieba (Joba 1,6; 2,1. Efez. 6,12). Po walce, jaka nastąpi pomiędzy smokiem i Archaniołem Michałem diabeł ze wszystkimi swoimi aniołami zostanie strącony na ziemię. Jest to drugi etap jego strącenia. W Łukasza 10,18 Pan Jezus już o tym mówił. Strącenie to oznacza nie tylko ograniczenie zakresu jego działania, ale jest znakiem, że czas jego prawie już minął. Niebo się raduje, że diabeł nie może już więcej oskarżać wierzących przed Bogiem. Jest to gorzej jednak dla ziemi, która tym bardziej odczuwa teraz wielką złość szatana. Atak szatana skierowany jest z całą siłą przeciwko „Niewieście”, to jest przeciwko wiernym z żydów, przeciwko wierzącej resztce. Większość wierzących żydów ucieknie z Jerozolimy i z Judei, kiedy Antychryst postawi swój obraz w świątyni (Mat. 24,15–18). Uciekając, zostaną zachowani i ochronieni przez Boga. Teraz zaś złość diabła kieruje się przeciwko wiernym, którzy pozostali w Jerozolimie (Sof. 3,12). Będą musieli oni przejść okropny czas, zanim Pan Jezus zjawi się, by ich wyzwolić. ",
        "bookID": 27,
        "verseRange": "12,7–12,18"
    },
    {
        "id": 712,
        "title": "Objawienie Jana 13,1–10",
        "text": "W rozdziale tym opisanych jest dwóch wielkich przywódców ludzkich, a których szatan w końcowym czasie użyje dla swoich celów. Swą moc otrzymują bezpośrednio od niego, od smoka. A ponieważ te dwie osoby są całkowicie bezbożne, wiec Duch Święty przedstawia ich obrazowo jako zwierzęta. Znamiona tego pierwszego zwierzęcia przypominają proroctwo Daniela (na przykład Daniel 7). W opisie czterech po sobie następujących królestw świata (Babilon, Persja, Grecja, Rzym) użyte są podobne do tych symbole. Kiedy weźmiemy pod uwagę dodatkowo wyjaśnienia anioła z Objawienia 17, wówczas będziemy mogli powiedzieć, że chodzi tutaj o cesarstwo Rzymskie, które w końcowych czasach znowu się odnowi, a na jego czele będzie stał gwałtowny despota. Stare Cesarstwo Rzymskie upadło w V stuleciu. Według proroczych zapowiedzi Biblijnych powstanie ono znowu (Obj. 13,9; 17,8, 11; Dan. 7, 11.12.23–25). Ten przyszły polityczny władca skieruje swój gniew przeciwko wszystkiemu, co jest Boskie. Przeciwko niebieskim wierzącym nie może już użyć swojej władzy. Ale przeciwko nim i Bogu bluźni on swymi ustami. Wierzący natomiast, którzy wtedy będą żyć na ziemi - przeważnie bogobojni żydzi – odczują jego moc, która spowoduje ich męczeńską śmierć. Jakiż to okropny czas, kiedy szatan przez narzędzia ludzkie totalnie opanuje niewierzących (wiersze 7,8)! ",
        "bookID": 27,
        "verseRange": "13,1–13,10"
    },
    {
        "id": 713,
        "title": "Objawienie Jana 13,11–18",
        "text": "Drugie zwierzę, które jest tu opisane, przedstawia przychodzącego przeciwnika Chrystusowego. Wiele miejsc Nowego Testamentu mówi o tej osobie, która będzie się podawała za Chrystusa, na którego jeszcze dzisiaj żydzi czekają. Antychryst zwiedzie naród i będzie żądał Boskiej czci (Jana 5,43; 1. Jana 2,22; 2. Tes. 2,3–19). Ponieważ Antychryst będzie na zewnątrz wykazywał pewne podobieństwa do zapowiedzianego w Starym Testamencie Mesjasza, więc będzie mógł zwieść tych niewierzących ludzi (jest podobny do Baranka; czyni wielkie cuda). Lecz jego głos i jego gwałtowność wskazują wyraźnie, że człowiek ten jest narzędziem szatana. Antychryst wprowadzi służbę bałwochwalczą, o czym też czytamy w Mat. 24,15–24 oraz w Daniela 12,11. Ta nowa religia, którą narzuci on mieszkańcom cesarstwa Rzymskiego, jest podobna do tej, którą miał na myśli Nabuchodonozor, żądając od swoich poddanych czczenie złotego obrazu (Dan. 3). W końcu Antychryst spowoduje to, że ludzie przyjmą znak, przez co uzależnią się gospodarczo od swego politycznego władcy. W nadchodzącym czasie ucisku ludzie będą musieli żyć pod ogromnym politycznym, religijnym i gospodarczym prestiżem. Nie do wyobrażenia jest fakt, że jeszcze wtedy będą wierzący, którzy przeżyliby, sprzeciwiając się temu. ",
        "bookID": 27,
        "verseRange": "13,11–13,18"
    },
    {
        "id": 714,
        "title": "Objawienie Jana 14,1–5",
        "text": "W tym rozdziale Duch Święty przez siedem różnych scen pokazuje nam, co podczas okrutnego panowania szatana czyni Bóg przez dwoje zwierząt i jak wygląda koniec tego czasu ucisku. W pierwszych pięciu wierszach Jan widzi Pana Jezusa na ziemi a z Nim 144 000, które przedstawiają wierną resztkę z żydów, która zostanie zachowana przez ten trudny okres. Wszyscy ci żydzi wejdą jako żywi wierzący do Tysiącletniego Królestwa Pana Jezusa na ziemi. Tej rzeszy nie należy mieszać z tymi 144 000 zapieczętowanymi z całego Izraela z 7. rozdziału. W 5. rozdziale czytaliśmy o nowej pieśni, która będzie śpiewana tylko w niebie. Tutaj czytamy o nowej pieśni, która będzie śpiewana i na ziemi, to jest przez tych, którzy mogli przeżyć cudowne Boże wybawienie. Jak piękny jest opis tych wierzących żydów! Mimo największego nacisku z zewnątrz, nie pokalali się przez złączenie się z tym światem. Oni „podążają za Barankiem”, to znaczy doświadczają w ten sam sposób nienawiści i prześladowania, jakich kiedyś doznał Pan Jezus, kiedy żył tu w uniżeniu. Patrząc na Tysiącletnie Królestwo stanowią oni szczególną grupę wierzących, można powiedzieć – pierwszy owoc żniw tego Królestwa, „owoc”, który został wydany już podczas czasu ucisku. ",
        "bookID": 27,
        "verseRange": "14,1–14,5"
    },
    {
        "id": 715,
        "title": "Objawienie Jana 14,6–12",
        "text": "Z Ewangelii Mateusza 24 wiemy, że w ostatecznym czasie, po zabraniu wszystkich wykupionych, wierzący żydzi będą głosić po całym świecie Ewangelię Królestwa. Przypuszczalnie dla wiernej resztki okoliczności będą tak niesprzyjające, że poselstwo to będzie ledwie co głoszone. Pozostanie jednak, jak i we wszystkich poprzednich okresach, wieczna Ewangelia dla niewierzących. To poselstwo jest tak proste, że każdy z ludzi może je zrozumieć. Chodzi o czczenie Boga, jako Stwórcy. Bać się Boga i uwielbiać Go jako Stworzyciela oznacza odrzucenie bałwochwalstwa. Takie stanowisko zajęli niegdyś trzej przyjaciele Daniela, kiedy odmówili pokłonienia się wielkiemu obrazowi Nabuchodonozora (Dan. 3). Wiersz 8. czyni wzmiankę o upadku chrześcijaństwa bez Chrystusa. Szczegółowy opis tego sądu znajdujemy dopiero w rozdziałach 17. i 18. Od wiersza 9. słyszymy wyrok Boży na wszystkich ludzi, którzy dali się zwieść przez Antychrysta do bałwochwalstwa i przyjęli znak zwierzęcia. Ich losem jest piekło, wieczna męka. Wiersz 11. jest wyraźnym, nie do przeoczenia opisem wiecznego sądu Bożego. Los tych ludzi jest rzeczywiście wieczny. Od wieczności po wieczność nie nastąpi żadna zmiana ich sytuacji! Są oni tego w pełni świadomi. Nie znajdują w wieczności żadnego spokoju dla ich duszy, ponieważ odrzucili Tego, który chciał im kiedyś dać pokój (Mat. 11,28). ",
        "bookID": 27,
        "verseRange": "14,6–14,12"
    },
    {
        "id": 716,
        "title": "Objawienie Jana 14,13–20",
        "text": "Wiersz 13. mówi o męczennikach z czasu ucisku. Są oni nazwani błogosławionymi, bo chociaż żyli w bardzo trudnych okolicznościach i nawet za swą wiarę ponieśli śmierć, odeszli w Panu. Oni powstaną z martwych. Bóg wspomni na ich uczynki. W Królestwie otrzymają za to swoją zapłatę. Obie ostatnie sceny za pomocą żniw pokazują nam dwa rodzaje sądu, jakie będą miały miejsce przy skończeniu świata. Żniwa zbożowe zawsze w Piśmie Świętym wskazują na oddzielenie dobrego od złego (porównaj Mat. 13,30.40–43). Natomiast winobranie pokazuje sąd bezwzględny. Prorok Joel widzi też te dwa rodzaje sądu (rozdz. 13,11–13). Pan Jezus jest tym, który te zboża zbiera. Jest zaskoczeniem, że w naszym odcinku nie ma mowy o pszenicy, która jest zgromadzana do niebieskich stodół, lecz tylko jest mowa o tym, co będzie osądzone. Krzew winny obrazuje zawsze świadectwo dla Boga. W przeszłości Izrael był tym krzewem winnym. Niestety, nie przyniósł żadnego owocu dla Boga (Ps. 80; Izaj. 5; Mat. 21). Potem czytamy o Panu Jezusie jako o prawdziwym Krzewie Winnym (Jana 15). Tutaj chodzi jednak o to, co z nazwy miało być świadectwem dla Boga. To winobranie wskazuje, że niepohamowany gniew Boży zwraca się ku religii, która odpadła. ",
        "bookID": 27,
        "verseRange": "14,13–14,20"
    },
    {
        "id": 717,
        "title": "Objawienie Jana 15,1–8",
        "text": "W rozdziale 11. w związku z siódmą trąbą widzieliśmy to, co rozgrywa się w niebie krótko przed nastaniem Królestwa. Równocześnie na ziemi rozpętają się ostatnie siedem plag, to jest w formie siedmiu czasz gniewu, w których dopełni się Boża zapalczywość. Nim Duch Święty bliżej opisze te ostatnie sądy, przedstawia nam tych, którzy zwyciężyli. Są nimi niebiescy święci, to znaczy wszyscy z Izraela oraz z narodów, którzy podczas wielkiego ucisku zginą jako męczennicy. Są to ci sami, o których czytaliśmy już w 14. rozdziale wiersz 13. Zajmą oni szczególne stanowisko w Królestwie, ponieważ zdecydowanie sprzeciwili się czczeniu obrazu Antychrysta. Oni śpiewają pieśń Mojżesza (2. Mojż. 15) oraz pieśń Baranka. Ta pierwsza wychwala wykupienie i uwolnienie, a ta druga wskazuje na krzyż Pana Jezusa, gdzie został założony grunt dla wyzwolenia wierzących w każdym przypadku. Podczas tych siedmiu ostatnich sądów, apostoł Jan widzi napełnioną dymem świątynię w niebie. Nie jest to dym kadzidła ku uwielbieniu, ale dym ognia sądowego. W tych poważnych momentach nikt nie może wejść do świątyni. Nie ma ani wstawiennych próśb ani uwielbiających modlitw, kiedy Bóg wykonuje swą zapalczywość w stosunku do tej ziemi. To, że te ostatnie plagi wywodzą się ze świątyni Namiotu Świadectwa, pokazuje, że sąd Jego będzie odpowiadał świętym i sprawiedliwym wymaganiom prawa zakonu. ",
        "bookID": 27,
        "verseRange": "15,1–15,8"
    },
    {
        "id": 718,
        "title": "Objawienie Jana 16,1–9",
        "text": "Po wylaniu siedmiu czasz nastąpi ich szybkie, całkowite opróżnienie. Wskazuje to na szybkość, z jaką sądy te spadną na ludzkość. Będą one nadzwyczaj intensywne i przypuszczalnie krótkotrwałe. Dotknięte zostaną znowu cztery obszary stworzenia: ziemia, morze, rzeki i źródła wód oraz słońce (por. rozdz. 8, 7–12 i 14,7). Czytaliśmy już w rozdziale 14,9–10, że gniew Boży spadnie na tych ludzi, którzy należą do obszaru panowania zwierzęcia, a więc do nowopowstałego cesarstwa Rzymskiego. Jest to potwierdzone w 2. wierszu. Po wylaniu pierwszej czaszy, ludzie doświadczą osobiście, jakie to przynosi konsekwencje, gdy ktoś otworzy się całkowicie na zło (Przyp. 1,31). Druga czasza mówi o moralnej i duchowej śmierci, jakiej doznają ludzie w swojej duszy. Rzeki oraz źródła wód, które zostaną dotknięte trzecią czaszą, mówią o błogosławionych wpływach na ludzi. Lecz teraz nie ma już żadnego duchowego orzeźwienia dla naturalnego człowieka. Święci i prorocy byli takimi źródłami wód dla ludzi. Ale zostali pozabijani. Teraz niewierzący ci żniwują to, co zasiali. Dotyczy to także i tej czwartej czaszy. Słońce oznacza ludzką moc, na przykład może to być jakiś dyktator, u boku którego skupiło się wiele ludzi, a który potem zaczyna ich uciskać. – Wszystkie te sądy powodują jedynie, że bluźni się Bogu, ale nie pokutuje. ",
        "bookID": 27,
        "verseRange": "16,1–16,9"
    },
    {
        "id": 719,
        "title": "Objawienie Jana 16,10–21",
        "text": "Piąta czasza dotknęła tron zwierzęcia, siedzibę rządów Rzymskiego Królestwa. Zaćmienie tego królestwa wskazuje na jego bliski upadek. Ludzie zostaną nawiedzeni fi zycznymi i moralnymi strasznymi cierpieniami. Lecz zamiast pokutować, nie tylko, że bluźnią imieniu Boga, ale i samemu Bogu. Szósta czasza atakuje cesarstwo Rzymskie, przyjdą bowiem wrogie armie ze wschodu. Ale i zachód nie pozostanie bezczynny. Ta diabelska trójjedność, którą oglądaliśmy już w rozdziale 13. – smok, zwierzę i fałszywy prorok (albo zwierzę z ziemi) – zgromadzą za pomocą demonów wszystkich królów z ich wojskiem do Palestyny. Wszystko prowadzi do skupienia się armii w Armagedonie. Wtedy przyjdzie Pan Jezus, i to nagle, jako złodziej, i zniszczy swych wrogów (rozdz. 19,19–21). Ostatnia czasza prowadzi do totalnego zniszczenia cywilizacji. Całe to miasto, to jest Rzym, jako centrum politycznej mocy zachodu będzie zniszczone. Tam też znajduje się siedziba chrześcijaństwa, ale bez Chrystusa, nazwana tutaj Babilonem (bliższe wyjaśnienie w rozdz. 17. i 18.). Ludzie nie znajdą już nigdzie schronienia przed Bożym sądem. Jakież to okropne! „Stało się” znaczy, że gniew Boży skończył się. Teraz nastąpi gniew Baranka, wtedy, gdy Chrystus okaże się osobiście jako Sędzia żywych. ",
        "bookID": 27,
        "verseRange": "16,10–16,21"
    },
    {
        "id": 720,
        "title": "Objawienie Jana 17,1–6",
        "text": "Aby rozumieć znaczenie niewiasty, która nazwana jest Babilonem i określona jako wszetecznica, musimy porównać wiersze 1–3 oraz 18. z rozdziałem 21,9– 10. Tam chodzi o Zgromadzenie jako całość to jest o wszystkich wykupionych. Przedstawione ono nam jest jako oblubienica Barankowa i jako miasto święte. Tutaj znajdujemy również obraz niewiasty i miasta. To zewnętrzne podobieństwo pozwala wnioskować, że Babilon jest tym fałszywym kościołem, to znaczy systemem religijnym, który połączył się z tym światem i zaparł się Chrystusa. Dlatego jest przyrównany do wszetecznicy. Tak jak jest fałszywy Chrystus, Antychryst, tak też jest i fałszywy kościół. Nietrudno jest rozpoznać, że chodzi tu o Rzym, który twierdzi, że jest tym prawdziwym „Kościołem”. To, że ta niewiasta siedzi na zwierzęciu, wskazuje na autorytet, jaki ma ten system religijny w odniesieniu do władzy politycznej. To, co się działo w średniowieczu, kiedy to papież panował nad królami Europy, w podobny sposób powtórzy się w czasach ostatecznych.. Wiersz 4. wskazuje z jednej strony na przepych rzymskiego kościoła, a z drugiej na czczenie Marii i na kult świętych. Prześladując „odszczepieńców”, system ten prześladował wielu prawdziwych wierzących i pozabijał wielu wiernych świadków Pańskich. Apostoł Jan dziwi się, ponieważ prześladowanie świętych miało miejsce nie ze strony tego świata, ale ze strony tak zwanego kościoła. ",
        "bookID": 27,
        "verseRange": "17,1–17,6"
    },
    {
        "id": 721,
        "title": "Objawienie Jana 17,7–18",
        "text": "W związku z wyjaśnieniami anioła dotyczącymi niewiasty, dowiadujemy się także coś bliższego o zwierzęciu, na którym ona siedzi. Już poprzednio pokazaliśmy, że z tego opisu, łącznie z proroctwem Daniela, możemy zobaczyć, że chodzi o cesarstwo Rzymskie. Ono istniało kiedyś, później upadło i znowu powstanie, tworząc się dzięki demonicznym siłom. Wiersz 9. wskazuje jasno na miasto, które położone jest na siedmiu pagórkach, to jest na Rzym. Opisana tutaj polityczna moc utworzy się ze zjednoczenia dziesięciu państw, których władcy połączą się z rzymskim dyktatorem, oddając „moc i władzę swoją zwierzęciu”. Siedem głów wskazuje na różne formy rządów w cesarstwie Rzymskim. Szósta, imperialistyczna, istniała za czasów apostolskich. Siódma zaś wyłoni się w przyszłości przez zjednoczenie się dziesięciu królów. Dzisiaj, obserwując dążenia do zjednoczenia się Europy, rozpoznajemy je jako znak poprzedzający końcowy czas. Moc religijnego Rzymu zostanie złamana przez owych politycznych władców. Stanie się to przypuszczalnie na początku czasu ucisku, kiedy szatan zostanie zrzucony na ziemię. On nie uzna innej religii jak tylko bałwochwalczą służbę ku czci Antychrysta, która w pewnym sensie będzie jednolitą religią światową. Tego ostatecznego sądu nad Babilonem, dokona jednak sam Bóg (rozdział 16,19; 18). ",
        "bookID": 27,
        "verseRange": "17,7–17,18"
    },
    {
        "id": 722,
        "title": "Objawienie Jana 18,1–10",
        "text": "W tym rozdziale przedstawiony jest nam Babilon bardziej jako miasto. A sąd, jaki tu jest opisany, jest tym, czego sam Bóg dokona na nim. Czy nie jest to w sprzeczności do rozdziału 17,16? Nie. Obraz niewiasty mówi o religijnym systemie. A religijna moc Babilonu zostanie usunięta przez politycznych przywódców. Rzymski kościół, obok religijnej mocy, jest też mocą polityczną, gospodarczą i kulturalną, co wyraża się w obrazie tego miasta. Ta strona tego systemu zostanie krótko przed zjawieniem się Pana Jezusa w chwale, osądzona przez samego Boga. O tym mówi ten rozdział. Po tym, kiedy Babilon zostaje pozbawiony mocy, pozostaje jedynie siedliskiem demonów. Teraz okazuje się, jakie przewrotne idee oraz fałszywe poglądy, które nie pochodziły od Boga, znalazły miejsce w chrześcijaństwie (porównaj Mat. 13,31–32). Czwarty wiersz zawiera i dla nas praktyczne zastosowanie. Wskazuje on na konieczność odłączenia się od wszelkiego religijnego systemu, bowiem one podtrzymują skalaną i nieczystą łączność z tym światem. Jak człowiek wierzący może być członkiem kościoła, który ubiega się o swe prawa w tym świecie i jest czynny w nim politycznie i kulturalnie? Tu zostaje potwierdzone, co oglądaliśmy już przy sądach, jakie spadną z wylaniem siedmiu czasz: Sądy te i sąd nad Babilonem, nastąpią nagle (wiersze 8, 10, 16, 19). Upadek Babilonu odpowiada załamaniu się zachodniej cywilizacji. ",
        "bookID": 27,
        "verseRange": "18,1–18,10"
    },
    {
        "id": 723,
        "title": "Objawienie Jana 18,11–19",
        "text": "Długa lista owych towarów handlowych wskazuje na to, jak duży wpływ ma kościół rzymski na światowy handel. Wyliczone tu artykuły możemy podzielić na siedem grup: klejnoty, odzież, różne urządzenia, kadzidło, żywność, środki transportowe oraz ludzi. Z 2. Listu Piotra 2,3, uczymy się, że fałszywi nauczyciele i prorocy „zahandlują” swoimi słuchaczami i zwolennikami chciwością (to znaczy pozyskają ich, opanują). A kiedy przypomnimy sobie handel odpustami i msze za umarłych, wtedy zrozumiemy, co to ma za znaczenie, kiedy mowa jest o handlu duszami ludzkimi. Z kolejności wyliczonych towarów musimy wnioskować, że dusze ludzkie nie mają dla tego kościoła najmniejszego znaczenia. W każdym razie są one mniej ważne niż złoto i perły. Sąd, jakiego dokona dziesięć królów na religijnym systemie Babilonu, na wszetecznicy, pokazuje nam pewne stopniowanie: nienawidzić – opustoszyć i ogołocić – jeść ich ciało – spalić (rozdz. 17,16). Lecz Boży sąd nastąpi jednym uderzeniem, z całą siłą. Marynarze, wymienieni w 17. wierszu, wskazują na to, że skutki tego nagłego sądu nad Babilonem będą odczuwane nie tylko przez mieszkańców cesarstwa Rzymskiego, ale także przez pozostałe narody ziemi. Upadek Babilonu w swoich skutkach prowadzi do ogólnoświatowego załamania się gospodarki. ",
        "bookID": 27,
        "verseRange": "18,11–18,19"
    },
    {
        "id": 724,
        "title": "Objawienie Jana 18,20–24",
        "text": "Po spustoszeniu słyszymy inny głos. Skierowany on jest do prawdziwych wierzących, którzy musieli cierpieć pod panowaniem fałszywego kościoła czy nawet ponieść śmierć męczeńską. Oni nie sprzeciwiali się jawnie temu systemowi, ponieważ wiedzieli, że pewnego dnia Bóg weźmie ich w obronę. Czyż w Liście do Rzymian 12,19 nie jest powiedziane: „Nie mścijcie się sami”? Upadek Babilonu jest ostateczny. Ta obrazowa mowa, jakiej używa tu Duch Święty, jest dostatecznie jasna. Wszystko ustaje: muzyka, sztuka, handel i przemysł; światło i radość tego kościoła. – Co należy rozumieć przez zwiedzenie przez czary? W kościele rzymskim bałwochwalstwo nie tylko, że było tolerowane, ale było popierane, zamiast być zwalczane. W 1. Tym. 4,1–3, mamy wymienione pewne znamiona tego kościoła w „późniejszych czasach”. Czytamy tam między innymi: „Przystaną do duchów zwodniczych i będą słuchać nauk szatańskich”. W 2. Tym. 3,1–8, gdzie opisane są „dni ostateczne”, znajdujemy wzmiankę o czarownikach egipskich, którzy niegdyś sprzeciwiali się Mojżeszowi. Można ich porównać z tym, co będzie się działo przy końcu czasów w chrześcijaństwie. Złe, wrogie Bogu systemy na ziemi zostaną osądzone przez samego Boga i zniszczone. Zaś pojedynczy niewierzący ludzie nie zostaną zniszczeni. Będą oni pod wiecznym przekleństwem. ",
        "bookID": 27,
        "verseRange": "18,20–18,24"
    },
    {
        "id": 725,
        "title": "Objawienie Jana 19,1–10",
        "text": "Na początku tego rozdziału Jan widzi i słyszy, jak reaguje niebo na sąd, jakiego Bóg dokonał nad Babilonem. Rozbrzmiewa wielokrotne „Alleluja”. Całe niebo sławi Boga, a 24 starców uwielbia Go. Na ziemi stało się już wszystko, co musiało poprzedzić panowanie Pana Jezusa. W niebie jednak pozostało do wypełnienia jeszcze jedno wydarzenie: wesele Barankowe. Chociaż wszyscy wykupieni z okresu Kościoła, którzy stanowią Oblubienicę Pana Jezusa znajdują się już od 4. rozdziału w niebie, to dopiero teraz czytamy o weselu. Może mieć ono miejsce dopiero po wykonaniu sądu nad fałszywym kościołem. Pan Jezus jako Baranek jest tym Oblubieńcem. Zgromadzenie jest Jego Oblubienicą. Kim zaś są ci zaproszeni? Są to ci wierzący, którzy zmarli przed dniem Zielonych Świąt. Widzieliśmy już w rozdziale 4., że ci wierzący razem z wierzącymi ze Zgromadzenia ukazani są jako 24 starszych. Tutaj jednak są oni od siebie oddzieleni. Jedni stanowią Oblubienicę, drudzy zaproszonych. Jan Chrzciciel jako ostatni z proroków Starego Przymierza nazwał siebie przyjacielem Oblubieńca (Jana 3,29). Szata weselna Oblubienicy składa się ze sprawiedliwych czynów wierzących, tzn. ze wszystkiego tego, co Bóg uznał w ich życiu. Przed tym weselem musi więc mieć miejsce sądowa Stolica Chrystusowa, przed którą życie każdego z nas zostanie objawione w Bożym świetle a Bóg wynagrodzi naszą wierność (Rzym. 14,10; 2. Kor. 5,10). ",
        "bookID": 27,
        "verseRange": "19,1–19,10"
    },
    {
        "id": 726,
        "title": "Objawienie Jana 19,11–16",
        "text": "W rozdziale 11,18 został przerwany opis, dotyczący historycznego przebiegu wydarzeń na tej ziemi. Tutaj jest on znowu podjęty. W rozdziale 16,13–16, gdzie oglądaliśmy, jak Zachód mobilizuje swoje armie przeciw Bogu, Pan oznajmia Swoje nagłe przyjście. Teraz wydarzenie to jest nam bliżej opisane. Widzimy w tych wierszach Pana Jezusa jako Sędziego. Biały koń mówi o czystości i sprawiedliwości Jego sądu, ale i o mocy, w jakiej się pojawi. Jego płomiennym oczom nic nie ujdzie. On, którego niegdyś ludzie ukoronowali cierniami na pośmiewisko, będzie później na Swej głowie nosił wiele diademów. Jego królewski majestat przewyższy majestat nawet największego władcy (porównaj zwierzę, które nosi dziesięć rogów z dziesięciu diademami; rozdz. 13,1). „ Imię zaś jego brzmi: Słowo Boże”. Pan Jezus jest tym pełnym objawieniem Boga. Widzimy to już w Ewangelii Jana 1,1–3.14. Tu zaś objawia On Boga w sądzie. Tutaj poznajemy niebieskich wierzących, którzy znajdują się Jego towarzystwie. Ich szaty odpowiadają szacie weselnej Oblubienicy. Sąd wykona osobiście Syn Człowieczy (Jana 5,22), ale towarzyszą Mu wierzący, aby razem z Nim panować (por. wiersz 15. z rozdziałem 2,26–27). Tytuł „Król królów i Pan panów” znajdujemy także w 1. Liście do Tymoteusza 6,15, gdzie Bóg jest w ten sposób określony. Jest to następnym dowodem na to, że Pan Jezus jest Bogiem. ",
        "bookID": 27,
        "verseRange": "19,11–19,16"
    },
    {
        "id": 727,
        "title": "Objawienie Jana 19,17–21",
        "text": "Interesujące, że nie znajdujemy tutaj żadnego dokładnego opisu walki, jaką prowadzi Pan Jezus z armiami, które zgromadziły się naprzeciwko Niego. Z wezwania anioła do ptaków niebieskich wynika prosto i jasno, że wszyscy zostaną zabici, tak ci, którzy są wysoko, jak ci niscy. Żaden grzesznik nie może ujść przed tym sądem, gdyby nawet mniemał, że jest tylko małym grzesznikiem. Oczywiście, nie każdy człowiek ma taką samą odpowiedzialność. Staje się to jasne w rozdziale 20,12, gdzie widzimy sąd nad umarłymi przed wielkim białym tronem. Jako grzesznicy nikt nie może ujść przed sądem Boskiego Sędziego. To zwierzę z rozdziału 13,1–10 i 17, 7–13 oraz fałszywy prorok (= zwierzę z ziemi; rozdz. 13,11–18) otrzymają szczególny wyrok. Zostaną wrzuceni do jeziora ognistego, to znaczy do piekła. Pójdą oni więc prosto do swego miejsca przeznaczenia, podczas gdy pozostali ludzie, stanowiący owe potężne armie, zostaną zabici. Duch ich i dusza będą do zmartwychwstania na sąd przebywać w Hadesie (krainie umarłych), (zobacz Łuk. 16,22–23). W Starym Testamencie czytamy o dwóch wierzących osobach, które, bez przechodzenia przez śmierć, mogły wejść do nieba: Henoch oraz Eliasz (1. Mojż. 5,24; 2. Król. 2,11). Duch Święty pokazuje nam dwie osoby, które będą się tak sprzeciwiać Bogu, że zostaną wrzucone do piekła jako żywe. ",
        "bookID": 27,
        "verseRange": "19,17–19,21"
    },
    {
        "id": 728,
        "title": "Objawienie Jana 20,1–6",
        "text": "Aby mogło się rozpocząć tysiącletnie pokojowe panowanie Pana Jezusa, musi zostać związany szatan. W czasie rządów Syna Człowieczego ludzie nie będą już zwodzeni. Jednak te cudowne warunki, w jakich będą żyły narody, nie są w stanie zmienić zepsutego serca ludzkiego. Do tego konieczne jest, nawet w Tysiącletnim Królestwie nowozrodzenie. Ponieważ nie wszyscy ludzie, którzy urodzą się w przeciągu tysiąca lat nawrócą się naprawdę do Pana Jezusa i zostaną nowozrodzeni, więc szatan po upływie tego czasu zostanie wypuszczony jeszcze raz. Jego ponowne zwiedzenie wielu ludzi będzie dowodem na to, że wielu z nich oddało się Panu Jezusowi tylko powierzchownie (Ps. 18,44; 66,3). Wiersz 4. jest najkrótszym opisem rządów Chrystusa. Szczegółowe wyjaśnienie warunków, jakie będą wtedy panować znajdujemy w Starym Testamencie. Dalej wiersz 4. wyjaśnia, że na początku tego Królestwa, wszyscy męczennicy, którzy zostaną zabici w okresie pomiędzy pochwyceniem a pojawieniem się Pana, powstaną z martwych. To zmartwychwstanie zakończy ostatnią fazę pierwszego zmartwychwstania, to jest zmartwychwstania sprawiedliwych. Wszyscy ludzie, którzy umrą w niewierze, powstaną dopiero po upływie 1000 lat, i to na sąd. Ich ciała powstaną z martwych, ale duch ich pozostanie moralnie martwy. Dlatego w wierszu 12. widzimy umarłych przed wielkim białym tronem. ",
        "bookID": 27,
        "verseRange": "20,1–20,6"
    },
    {
        "id": 729,
        "title": "Objawienie Jana 20,7–15",
        "text": "Po pokojowym panowaniu Pana Jezusa szatan zostanie na krótki czas wypuszczony. Zaraz też zaczyna zwodzić narody i podburzać je do rebelii przeciwko Chrystusowi i Jego własności. Osiąga on bardzo wiele, co dowodzi, że ludzkie serce nie zmieniło się pomimo dobrych stosunków i okoliczności, w jakich ci ludzie żyją (Jer. 17, 9). Bóg na tą ponowną rebelię pod przewodnictwem szatana odpowiada krótkim i ostatecznym sądem. Wszyscy zostają zabici, szatan wrzucony zaś do piekła. W ten sposób zostaje wykonany wyrok na Bożym przeciwniku, którego Pan Jezus zupełnie zwyciężył już na krzyżu (1. Mojż. 3,15; Kol. 2,15; Hebr. 2,14–15). W wierszach 11–15 mamy przedstawione ostatnie posiedzenie sądu. Na sądowej stolicy siedzi Pan Jezus jako Syn Człowieczy (Jana 5,22–23). Przed Nim stoją wszyscy niewierzący, którzy kiedykolwiek żyli a pomarli w niewierze. Widzimy ich tutaj powstałych na sąd, aby odpowiednio do swego życia zostali osądzeni i wrzuceni do jeziora ognistego. „To jest druga śmierć”, oznacza to ostateczne i wieczne oddalenie od Boga. Dlaczego tu jest wzmianka o Księdze Żywota? Służy ona jako dowód tego, że każdy, którego Bóg musi wrzucić do piekła, też na to zasłużył. Ta Księga Żywota zawiera imiona wszystkich wykupionych. Jak wielu wtedy będzie musiało narzekać: Gdybym nie odrzucił zbawienia, wtedy moje imię też byłoby zapisane w tej Księdze a ja nie szedłbym na wieczną zgubę! ",
        "bookID": 27,
        "verseRange": "20,7–20,15"
    },
    {
        "id": 730,
        "title": "Objawienie Jana 21,1–8",
        "text": "To stworzenie, w jakim obecnie żyjemy, znajdzie według 2. Piotra 3,7.12 swój koniec w ogniu. W 11. wierszu 20. rozdziału czytamy o zniknięciu niebios i ziemi. Później Bóg uczyni wszystko nowe. Obecny odcinek wskazuje na wieczny stan, na nowe niebo i nową ziemię, w których będzie mieszkać sprawiedliwość (2. Piotra 3,13). Na ziemi nie będzie już więcej żadnych różnic pomiędzy ludźmi. Nie czytamy tam już ani o Izraelu ani o narodach, ale po prostu o ludziach, którzy będą ludem Bożym i z którymi Bóg będzie mieszkał. Ludzie ci obejmują wszystkich wierzących ze wszystkich okresów, z wyjątkiem czasu Zgromadzenia. Zgromadzenie, jako to nowe Jeruzalem, w pewnej mierze stanowi połączenie między tamtym niebem i ziemią. Będzie ono też Przybytkiem Bożym pomiędzy ludźmi. W wiecznym tym stanie zabierze też Bóg wszelkie wspomnienia na przeszłe biedy. On otrze każdą łzę. A to, co znaliśmy dobrze jako biedę, przeminie na wieczność. Ale tak samo jak będzie trwał stan wiecznej radości i wiecznego szczęścia dla każdego, kto należy do Pana Jezusa, tak też będzie i miejsce wiecznej męki. Tam znajdować się będą wszyscy, którzy nigdy nie pokutowali i nie nawrócili się do Pana Jezusa. Będą oni przebywać na wieczność z dala od Boga w jeziorze ognistym. Czy należysz do pierwszej grupy wyżej wymienionych zwycięzców? ",
        "bookID": 27,
        "verseRange": "21,1–21,8"
    },
    {
        "id": 731,
        "title": "Objawienie Jana 21,9–14",
        "text": "Z wierszem 8. kończy się chronologiczny przebieg wydarzeń w Objawieniu. Jasne jest, że po nastaniu wiecznego stanu, nie może już być niczego innego. Od wiersza 9. do rozdziału 22,5 następuje dodatek, w którym opisane są obszerniej stanowisko i stan Zgromadzenia w Tysiącletnim Królestwie. Oblubienica, Małżonka Barankowa, wskazuje jednoznacznie na Zgromadzenie (2. Kor. 11,2). Ponieważ jednak w połączeniu z tym Królestwem chodzi o rządzenie i zarządzanie, jest tutaj ono przedstawione w obrazie niebieskiego Jeruzalem. Wszystko to, co niegdyś zostało powiedziane o Panu Jezusie, kiedy był tu na ziemi, teraz przypisane zostało Zgromadzeniu. Jak niegdyś Pan Jezus, przychodzi ono z nieba, od Boga i ma chwałę Bożą (Jana 1,14; 3,14; 8,42). Wysoki mur miasta wskazuje na oddzielenie tego, co święte od tego, co nie jest święte. Bóg poprzez wszystkie czasy pragnął, aby Jego wykupieni odłączali się od zła, aby byli świętymi dla Niego (2. Kor. 6,16–7,1). W Tysiącletnim Królestwie Zgromadzenie będzie tym kanałem błogosławieństwa dla ziemi. O tym mówią bramy. One wskazują na wszystkie cztery strony świata i noszą imiona dwunastu plemion Izraelskich. Oznacza to, że błogosławieństwo na ziemi płynąć będzie przez ziemski lud Boży do wszystkich narodów. Na dwunastu podstawach tego miasta są imiona dwunastu apostołów, gdyż im została objawiona tajemnica Zgromadzenia (Efez. 2,20; 3,5). ",
        "bookID": 27,
        "verseRange": "21,9–21,14"
    },
    {
        "id": 732,
        "title": "Objawienie Jana 21,15–27",
        "text": "Opis Zgromadzenia, jako niebieskiego Jeruzalemu w Tysiącletnim Królestwie zawiera dla nas niejedno zachęcenie. Miasto to, to jakby kostka. Mówi to o Boskiej równowadze, jakiej brakuje nam dzisiaj. Jakże łatwo dochodzi do tego, że jedną z prawd nadmiernie podkreślamy, zaniedbujemy natomiast inną. Zaś w chwale, Zgromadzenie równało się będzie miejscu najświętszemu, mieszkaniu Bożemu, które ma także formę przestrzenną. Szlachetne kamienie mówią o różnorodności wierzących. Każdy pojedynczy wierzący jest Panu nadzwyczaj kosztownym i każdy może być odbiciem Jego chwały. Każda brama składa się z jednej perły. Cały świat będzie mógł poznać to, jak nadzwyczaj kosztowne sercu Pana Jezusa jest Zgromadzenie. On niegdyś jako kupiec (przypowieść o perle – przyp. tłumacza) sprzedał wszystko co miał, by nabyć tę kosztowną perłę. W niebieskim Jeruzalem nie ma świątyni; bowiem świątynia mówi zawsze o pewnym dystansie, jaki istnieje pomiędzy Bogiem a ludem, wpośród którego mieszka. My, wierzący, którzy należymy do Zgromadzenia, mamy już dzisiaj przez wiarę w Pana Jezusa wolny, bez przeszkód przystęp do Boga Ojca (Efez. 2,18; 3,12). Pan Jezus pozostanie przez całą wieczność obrazem niewidzialnego Boga. Tylko poprzez Niego będziemy i wtedy oglądali, kim jest Bóg. Dlatego tutaj czytamy: „A lampą jego jest Baranek”. To miasto nie posiada własnego światła. To, co odbija ono na ziemię, jest tym światłem wspaniałości Bożej i Barankowej. ",
        "bookID": 27,
        "verseRange": "21,15–21,27"
    },
    {
        "id": 733,
        "title": "Objawienie Jana 22,1–5",
        "text": "Duch Święty łączy tutaj początek i koniec Słowa Bożego. Czytamy w 1. Mojż. 2 o rzece (strumieniu), który wypływał z Ogrodu Eden oraz o drzewie żywota w środku tego ogrodu. Obie te rzeczy znajdujemy znowu w naszym wierszu, i w obu mamy obraz na Pana Jezusa. Bóg jest źródłem życia wiecznego, które daruje swym dzieciom. O Panu Jezusie czytamy zaś, że On jest tym prawdziwym Bogiem i życiem wiecznym. Także i to drzewo, które każdego miesiąca wydaje swój owoc, przedstawia Pana Jezusa. W przyszłości „z miesiąca na miesiąc” będziemy w Nim wciąż na nowo się cieszyć. Liście tego drzewa służą do uzdrawiania narodów. Wszelkie konfl ikty i rozdźwięki pomiędzy narodami będą przez samego Pana w Tysiącletnim Królestwie usunięte. Różnice pomiędzy grupami narodów pozostaną, ale nie będzie jednak między nimi niezadowolenia. Wszystko zostanie uzdrowione. Co do sług, chodzi tu o sług królewskich. W przeciwieństwie do ludzi, którzy nosili znamię zwierzęcia, na ich czołach wypisane jest imię Baranka. Nasze współpanowanie z Panem Jezusem będzie panowaniem wiecznym. Wprawdzie Jego panowanie jako Syna Człowieczego się zakończy po upływie tysiąca lat (1. Kor. 15,28), lecz jako Bóg Syn, będzie panował w całej wieczności a my, jako synowie Boży z Nim (Rzym. 5,17.19–21). ",
        "bookID": 27,
        "verseRange": "22,1–22,5"
    },
    {
        "id": 734,
        "title": "Objawienie Jana 22,6–13",
        "text": "Dochodzimy do końca Objawienia i jednocześnie do końca całej Biblii. To, co czytaliśmy na początku Objawienia, jest tutaj powtórzone. Chodzi o to, „co musi się wkrótce stać”. Wierność i prawdziwość tych słów jest potwierdzona przez trzech świadków: anioła, Jana i samego Pana (wiersze 6, 8, 16). Zapewnienie „przyjdę wkrótce”, które dał Pan wierzącym w Filadelfi i, powtarza w tym rozdziale trzykrotnie. W związku z tym, wszystkich tych, którzy Jego słowo, a nade wszystko proroctwo tej Księgi zachowują nazywa błogosławionymi. Trzymając się tych objawień uciekamy od różnych błędnych nauk, dotyczących przyjścia Pana. W wierszu 12. obietnicę swego przyjścia łączy On z zapłatą, jaką ma przygotowaną dla każdego wiernego wierzącego. Jakże ważną rzeczą jest, by w ciągłym oczekiwaniu na naszego Pana prowadzić życie podobające się Jemu, we wszelkiej pobożności i w godności. W 13. wierszu Pan wymienia trzy spośród swoich tytułów. Alfa jest pierwszą, omega ostatnią literą greckiego alfabetu. Jest On więc tą właściwą zawartością pisanego Słowa Bożego. Pierwszy i Ostatni wskazuje na tytuł „JA JESTEM” (porównaj Izaj. 44,6). Początek i Koniec dotyczy Pana Jezusa jako Stworzyciela. ON, który niegdyś powołał wszystko do istnienia, doprowadzi także w swym stworzeniu do tego, by wszystko mogło się wypełnić i dokonać. ",
        "bookID": 27,
        "verseRange": "22,6–22,13"
    },
    {
        "id": 735,
        "title": "Objawienie Jana 22,14–21",
        "text": "Również i na ostatniej stronie Biblii jest potwierdzone, że w oczach Bożych są właściwie tylko dwie grupy ludzi: wykupieni, którzy krwią Pana Jezusa zostali obmyci ze swoich grzechów oraz niewierzący, którzy przez wieczność będą „na zewnątrz”, to znaczy z dala od Boga. W 16. wierszu Pan Jezus wymienia jeszcze trzy dalsze ze swoich imion. On jest Korzeniem lub potomkiem Dawida, a więc Bogiem Stworzycielem, który stworzył też Dawida. Jako człowiek należy On do rodu Dawidowego z wszelkimi prawami do tronu królewskiego. Wszystkim zaś wierzącym, którzy oczekują Jego przyjścia z tęsknotą, ukazuje się jako lśniąca gwiazda poranna. Jest to imię, które zachował dla nas, wierzących końca okresu łaski. Duch Święty, który mieszka w każdym pojedynczym wierzącym i wszystkich wykupionych jako całości, oraz Oblubienica (Zgromadzenie) tęsknią za przyjściem Pana, by mogli opuścić tę ziemię razem z Nim. Zanim Bóg tę Świętą Księgę zakończy, każdego czytelnika ostrzega przed zmienianiem inspirowanego tekstu i zapowiada karę, jaka spadnie na każdego krytyka Biblii. – Na końcową obietnicę Pana „Tak, przyjdę wkrótce” odpowiadają serca wykupionych ludzi: „Amen, przyjdź, Panie Jezu!”. Stary Testament zakończył Bóg przekleństwem, a Nowy, a tym samym całą Biblię, kończy łaską. ",
        "bookID": 27,
        "verseRange": "22,14–22,21"
    }
]